\section{Počítání}
\label{sec:pocitani}

V této kapitole se naučíme počítat; a ne, doteď jste to neuměli. Snad všech\-ny
potěšíme, když zvěstíme, že tahle je kapitola je již skutečným úvodem do
problematiky \emph{diskrétní matematiky}. Otázky typů \uv{Kolik je čeho?},
\uv{Kolika způsoby mohu něco udělat?} skutečně nikam jinam patřit ani nemohou,
protože analytici mají všeho nespočetně mnoho a lineárním algebraikům zas může
vadit, že nad přirozenými čísly se žádná rozumná geometrie úplně dělat nedá.

Začneme snad jednoduchým počítáním daných typů zobrazení a podmnožin, poté se
posuneme k počtu možností, jak za sebe skládat prvky. V~neposlední řadě se
budeme věnovat tzv. \emph{principu inkluze a exkluze}, jenž umožňuje elegantně
odpovídat třeba na otázky \uv{Kolik je čísel menších než 100, které nejsou
dělitelné 2 ani 3?}. Vše završíme notoricky známým \emph{problémem šatnářky}, o
kterém raději nic neprozradíme, bychom si udrželi alespoň přirozené číslo
čtenářů.

Ty nejzákladnější způsoby, jak určovat počty věcí nebo způsobů, jak něco dělat,
jsou obecně dva:
\begin{itemize}
 \item \textbf{přímý} aneb \uv{Vím, co dělám, a umím to spočítat pro libovolné
  přirozené číslo.} a
 \item \textbf{indukcí} aneb \uv{Vůbec to nechápu, ale zkusím si to pro pár
  malejch čísel a pak to nějak ukoulím i pro ty velký.}
\end{itemize}
Ačkoli by to kolegové z katedry kombinatoriky neradi slyšeli, druhý způsob je
zcela jistě ten bohatě nejoblíbenější.

V trochu serióznějším duchu radíme vždy zkusit nejprve přímý důkaz, u kterého je
zřejmé, jak jste na vzorec přišli a proč je správný. Důkaz indukcí je totiž z
principu \emph{nekonstruktivní}, tj. není z něj vůbec jasné, odkud se vzorec
bere. Stačí totiž jen ukázat, že funguje pro jakési první číslo a že když
funguje pro nějaké číslo, pak funguje i pro to další. Takový důkaz ale
neposkytuje vůbec žádný vhled do problému.

\input{funkce-podmnoziny}
