\section{Teorie grafů}
\label{sec:teorie-grafu}

Velkou část moderní matematiky (zcela jistě topologii, geometrii i algebru)
tvoří studium \uv{struktur}. Toto obecně nedefinované slovo obvykle značí
množinu s nějakou další informací o vztahu mezi jejími prvky -- tím obvykle bývá
operace nebo třeba, jako v případě grafů, relace.

Tato kapitola zároveň značí jakýsi milník ve vývoji matematického myšlení,
především algebraickým směrem. Můžeme se totiž začít bavit o speciálních
zobrazeních, které zachovávají strukturu na množinách, mezi kterými vedou, tzv.
\emph{homomorfismech}; pochopit, že je dobré mít více popisů stejné struktury
ekvivalentních v tom smyslu, že poskytují stejné množství informací, přestože se
o žádné bijekci nedá formálně hovořit; uvidět, že je užitečné dva různé grafy
(či obecně dvě různé struktury) považovat za stejné, když se liší pouze
zanedbatelně.

Jednou, avšak zdaleka ne \emph{jedinou}, motivací pro teorii grafů je schopnost
analyzovat struktury tvořené množinou \uv{uzlů}, mezi některýmiž vedou
\uv{spojnice}. Takováto struktura úspěšně modeluje až neuvěřitelné množství
přírodních i společenských úkazů. Mezi nimi jmenujmež
\begin{itemize}
 \item návrhy elektrických obvodů, kde uzly jsou elektrická zařízení a spojnice
  jsou kabely mezi nimi vedoucí;
 \item lingvistické modely, kde uzly jsou slova a spojnice vede mezi
  těmi syntakticky souvisejícími;
 \item studium molekul, kde uzly jsou atomy a spojnice vazby mezi nimi;
 \item analýza šíření fámy v sociologii, kde uzly jsou lidské komunity a
  spojnice vede mezi komunitami s bezprostředním kontaktem.
\end{itemize}

Snad pro to, že uzly a spojnice grafu se obvykle kreslí jako body a úsečky
v~prostoru, ujaly se pro ně názvy \emph{vrcholy} a \emph{hrany} (jako v
mnohoúhelnících), respektive. Struktura zvaná \emph{graf} tedy sestává ze dvou
údajů:
\begin{enumerate}
 \item množiny (obvykle konečné) vrcholů značené $V$ a
 \item množiny hran $E$, která je spjata s množinou vrcholů; toto \uv{sepětí} se
  však definuje různě, v závislosti na vkusu a aplikaci. My si ukážeme tři z
  jistě většího množství různých definic.
\end{enumerate}

Asi prvním přirozeným kandidátem pro \uv{strukturu} je množina s relací. To je
také první způsob, jak si budeme definovat pojem \emph{graf}. Je to také ten
nejobecnější v tom smyslu, že jeho pouze drobné modifikace nám umožní definovat
i obdobné struktury, jež také zmateně slují \emph{grafy}, byť s připojeným
atributem.

Abychom úsečky mezi body mohli popsat jako relaci, čili pomocí uspořádaných
dvojic bodů, zcela jistě budeme požadovat, aby nevedly úsečky z~bodu do něho
samého. Úsečku délky $0$ lze totiž triviálně ztotožnit s bodem. Dále, úsečka z
bodu $A$ do bodu $B$ je jistě tatáž, kterak úsečka z bodu $B$ do bodu $A$. Tento
fakt musí rovněž relace $E$ odrážet.

První vlastností relace se, snad nepřekvapivě, říká \emph{antireflexivita}.
Čili, relace $E$ na $V$ je \emph{antireflexivní}, když hrana $(v,v) \notin E$
pro každý vrchol $v \in V$.

Druhou vlastnost už jsme potkali a nazvali ji symetrií. Požadujeme, aby s~hranou
$(v,w) \in E$ obsahovala $E$ též hranu $(w,v) \in E$ pro každé dva vrcholy $v,w
\in V$.

\begin{definition}[Graf poprvé]
\label{def:graf-poprve}
 Dvojici $G \coloneqq (V,E)$, kde $V$ je konečná množina a $E$ je relace na $V$,
 nazveme \emph{grafem}, pokud je $E$ \textbf{antireflexivní} a
 \textbf{symetrická}.
\end{definition}

\begin{remark}
 Z hlediska ryze formálního neodpovídá tato definice dokonale naší geometrické
 představě. My jsme totiž pouze požadovali, aby $E$ obsahovala jak úsečku z $v$ 
 do $w$, tak úsečku z $w$ do $v$, ale nikoli, aby se jednalo o \emph{tutéž}
 úsečku. Tedy, jedna úsečka mezi body je v~množině $E$ reprezentována dvěma
 dvojicemi.

 Nápravou by bylo definovat navíc ještě relaci $R$ na $E$, kde $(v,v')$ je
 v~relaci $R$ s $(w,w')$ právě tehdy, když $(w,w') = (v',v)$ nebo $(w,w') =
 (v,v')$. Jinak řečeno, úsečka z bodu $v$ do bodu $v'$ je v relaci sama se sebou
 a s úsečkou z bodu $v'$ do bodu $v$.

 Uvážíme-li pak jako hrany grafu $G$ nikoli množinu $E$, ale její třídy
 ekvivalence podle $R$ (\textbf{Ověřte, že $R$ je ekvivalence!}), dostaneme již
 přesnou množinovou paralelu bodů a úseček.

 My však budeme v zájmu přehlednosti tento nedostatek ignorovat, protože není
 pro pochopení ani rozvoj teorie relevantní.
\end{remark}

Cesta k druhé možné definici grafu není od první daleká. Stačí vlastně relaci
$E$ interpretovat trochu jinak. Přece, antireflexivní a symetrická relace je
\uv{totéž} jako množina dvouprvkových podmnožin $V$.

Vskutku, vezměme nějakou $E' \subseteq \binom{V}{2}$. Relaci $E$ z
\myref{definice}{def:graf-poprve} sestrojíme tak, že z množiny $\{v,w\} \in E'$
vyrobíme dvojice $(v,w)$ a $(w,v)$. Protože prvky v množině nejsou uspořádané a
nemohou se opakovat, dává tato konstrukce opravdu antireflexivní a symetrickou
relaci. Vizuálně odpovídá rozdělení úsečky mezi $v$ a $w$ na šipku z $v$ do $w$
a šipku z $w$ do $v$.

Z druhé strany, mějme nějakou antireflexivní a symetrickou relaci $E$ na $V$.
Protože s dvojicí $(v,w)$ obsahuje $E$ i dvojici $(w,v)$, můžeme z těchto dvojic
ztvárnit množinu $\{v,w\}$. Relace $E$ je antireflexivní, čili se nemůže stát,
že $v = w$, a množina $\{v,w\}$ je pročež vždy dvouprvková. Posbíráme-li všechny
množiny $\{v,w\}$ do jedné velké množiny $E'$, bude platit $E' \subseteq
\binom{V}{2}$. Vizuálně odpovídá tato konstrukce slepení šipky z $v$ do $w$ a
šipky z $w$ do $v$ do jedné úsečky mezi $v$ a $w$.

\begin{warning}
 Mezi množinami $E$ a $E'$ \textbf{nemůže existovat bijekce}, třeba jen pro to,
 že $\# E = 2 \# E'$. Co konstrukce v předchozích dvou odstavcích ukazují, je
 pouze fakt, že pro naše účely definují $E$ a $E'$ stejnou strukturu na množině
 $V$.

 Ovšem, uvážili-li bychom místo $E$ pouze třídy ekvivalence jejích prvků podle
 relace $R$ popsané v poznámce pod \myref{definicí}{def:graf-poprve}, pak bychom
 skutečně tímto způsobem našli bijekci s množinou $E'$.
\end{warning}

\begin{definition}[Graf podruhé]
\label{def:graf-podruhe}
 Dvojici $G \coloneqq (V,E')$, kde $V$ je konečná množina a $E' \subseteq
 \binom{V}{2}$, nazveme \emph{grafem}.
\end{definition}

Třetí pohled na hrany v grafu je více \uv{kategoriální}. Zatímco množiny $E$ a
$E'$ jsou závislé ve své definici na množině $V$, třetí množina hran $E''$,
kterou si zde definujeme, bude libovolná konečná množina.

Tento popis grafové struktury bude odpovídat trochu jiné představě; konkrétně
takové, kdy začínáme s množinou bodů $V$ a s množinou šipek $E$ (jež jsou od
sebe naprosto odděleny) a oba konce každé šipky zapíchneme do dvou různých bodů
z $V$. Toto \uv{zapíchnutí} realizují zobrazení $s,t: E'' \to V$ (z angl.
\textbf{s}ource a \textbf{t}arget), která zobrazují šipky z $E''$ do bodů z $V$.
Přičemž budeme trvat na tom, aby $s(e) \neq t(e)$ pro všechny šipky $e \in E''$
a navíc, aby pro každou $e \in E''$ existovala šipka $e' \in E''$ taková, že
$s(e) = t(e')$, $t(e) = s(e')$. Lidsky řečeno, nesmíme zapíchnout konce šipky do
téhož vrcholu a, když zapíchneme začátek šipky do bodu $v$ a její konec do bodu
$w$, pak musíme vzít další šipku, jejíž začátek zapíchneme do $w$ a konec do
$v$.

Je snadné si rozmyslet, že z množiny šipek $E''$ zrekonstruujeme množinu $E$ z
\myref{definice}{def:graf-poprve} tak, že z šipky $e \in E''$ vytvoříme dvojici
$(s(e),t(e)) \in E$. Podmínky kladené na zobrazení $s$ a $t$ zaručují, že
vzniklá množina $E$ je relace na $V$, která je antireflexivní a symetrická. V
tomto případě dává uvedená konstrukce dokonce bijekci $E \cong E''$, čili jsme
opět definovali tutéž strukturu na $V$.

Tato struktura bude zvlášť užitečná, až budeme probírat \emph{toky v síti}.

\begin{definition}[Graf potřetí]
\label{def:graf-potreti}
 Čtveřici $G \coloneqq (V,E'',s,t)$, kde $V$ a $E''$ jsou konečné množiny a $s$ 
 a $t$ jsou zobrazení $E'' \to V$ nazveme \emph{grafem}, pokud
 \begin{enumerate}[label=(\alph*)]
  \item $s(e) \neq t(e) \; \forall e \in E''$ a
  \item $\forall e \in E'' \; \exists e' \in E'': s(e) = t(e') \wedge t(e) =
   s(e')$.
 \end{enumerate}
\end{definition}

\begin{remark}
 Opět, aby \myref{definice}{def:graf-potreti} odpovídala představě bodů a
 úseček (nebo oboustranných šipek), museli bychom definovat relaci $R$ na $E$
 tak, aby $e$ a $e'$ byly v $R$, právě když $s(e) = s(e')$ a $t(e) = t(e')$ nebo
 $s(e) = t(e')$ a $t(e) = s(e')$. V takovém případě bychom mohli sestrojit
 bijekci mezi $E''$ a $E'$ z \myref{definice}{def:graf-podruhe}.
\end{remark}

\begin{example}
 \label{exam:interpretace-grafu}
 Ať $V \coloneqq \{1,2,3,4,5\}$ a 
 \begin{enumerate}
  \item $E \coloneqq
   \{(1,2),(2,1),(1,3),(3,1),(1,4),(4,1),(1,5),(5,1),(2,3),(3,2),\\(4,5),(5,4)\}$;
  \item $E' \coloneqq \{\{1,2\},\{1,3\},\{1,4\},\{1,5\},\{2,3\},\{4,5\}\}$;
  \item $E'' \coloneqq
   \{e_1,e_2,e_3,e_4,e_5,e_6,e_1',e_2',e_3',e_4',e_5',e_6'\}$, kde
   \begin{enumerate}
    \item $s(e_1) = s(e_2) = s(e_3) = s(e_4) = 1$, $s(e_5) = 2$, $s(e_6) = 4$,
    \item $t(e_1) = 2$, $t(e_2) = t(e_5) = 3$, $t(e_3) = 4$, $t(e_4) = t(e_6) =
     5$ a
    \item $(s(e_i),t(e_i)) = (t(e_i'),s(e_i'))$ pro všechna $i \leq 6$.
   \end{enumerate}
 \end{enumerate}

 Není těžké nahlédnout, že $E$, $E'$ i $(E'',s,t)$ definují tutéž strukturu na
 $V$. Nakreslíme si grafy $G = (V,E), G' = (V,E')$ a $G'' = (V,E'',s,t)$.
 Přičemž hrany z $E$ budeme kreslit jako oboustranné šipky, ty z $E'$ jako
 prosté úsečky a ty z $E''$ rozdělíme na dvě protichůdné šipky, abychom
 vyjádřili rozdíly v interpretaci těchto grafových struktur.

 Graf $G = (V,E)$ vypadá například \hyperref[fig:graf-poprve]{takto}. Pomněte,
 že například oboustranná šipka mezi vrcholy $1$ a $2$ představuje ve
 skutečnosti \textbf{dvě} dvojice -- $(1,2)$ a $(2,1)$ z relace $E$.
 \begin{figure}[H]
  \centering
  \begin{tikzpicture}[scale=1.5]
   \tikzset{vertex/.style = {shape=circle,draw,minimum size=1.5em,inner sep=1pt}}
   \tikzset{edge/.style = {<->,>={Latex[length=2.5mm]}}}
   \node[vertex] (1) at (0, 0) {$1$};
   \node[vertex] (2) at (-2, 1) {$2$};
   \node[vertex] (3) at (-2, -1) {$3$};
   \node[vertex] (4) at (2, 1) {$4$};
   \node[vertex] (5) at (2, -1) {$5$};

   \draw[edge,thick] (1) -- (2)
   node[above right=2.5mm and 1mm,midway,rotate=-26,anchor=mid]{$(2,1)$}
   node[below left=3mm and 1.5mm,midway,rotate=-26,anchor=mid]{$(1,2)$};
   \draw[edge,thick] (1) -- (3)
   node[above left=2.5mm and 1mm,midway,rotate=26,anchor=mid]{$(3,1)$}
   node[below right=3mm and 1.5mm,midway,rotate=26,anchor=mid]{$(1,3)$};
   \draw[edge,thick] (1) -- (4)
   node[above left=2.5mm and 1mm,midway,rotate=26,anchor=mid]{$(1,4)$}
   node[below right=3mm and 1.5mm,midway,rotate=26,anchor=mid]{$(4,1)$};
   \draw[edge,thick] (1) -- (5)
   node[above right=2.5mm and 1mm,midway,rotate=-26,anchor=mid]{$(1,5)$}
   node[below left=3mm and 1.5mm,midway,rotate=-26,anchor=mid]{$(5,1)$};
   \draw[edge,thick] (2) -- (3)
   node[left=3mm,rotate=-90,midway,anchor=mid]{$(3,2)$}
   node[right=3mm,rotate=-90,midway,anchor=mid]{$(2,3)$};
   \draw[edge,thick] (4) -- (5)
   node[left=3mm,rotate=-90,midway,anchor=mid]{$(5,4)$}
   node[right=3mm,rotate=-90,midway,anchor=mid]{$(4,5)$};
  \end{tikzpicture}
  \caption{Graf jako množina $V$ s relací $E$.}
  \label{fig:graf-poprve}
 \end{figure}

 Zcela stejně vypadá i graf $G' = (V,E')$.
 \begin{figure}[H]
  \centering
  \begin{tikzpicture}[scale=1.5]
   \tikzset{vertex/.style = {shape=circle,draw,minimum size=1.5em,inner sep=1pt}}
   \node[vertex] (1) at (0, 0) {$1$};
   \node[vertex] (2) at (-2, 1) {$2$};
   \node[vertex] (3) at (-2, -1) {$3$};
   \node[vertex] (4) at (2, 1) {$4$};
   \node[vertex] (5) at (2, -1) {$5$};

   \draw[thick] (1) -- (2)
   node[above right=2.5mm and 1mm,midway,rotate=-26,anchor=mid]{$\{1,2\}$};
   \draw[thick] (1) -- (3)
   node[above left=2.5mm and 1mm,midway,rotate=26,anchor=mid]{$\{1,3\}$};
   \draw[thick] (1) -- (4)
   node[above left=2.5mm and 1mm,midway,rotate=26,anchor=mid]{$\{1,4\}$};
   \draw[thick] (1) -- (5)
   node[above right=2.5mm and 1mm,midway,rotate=-26,anchor=mid]{$\{1,5\}$};
   \draw[thick] (2) -- (3)
   node[right=3mm,rotate=-90,midway,anchor=mid]{$\{2,3\}$};
   \draw[thick] (4) -- (5)
   node[right=3mm,rotate=-90,midway,anchor=mid]{$\{4,5\}$};
  \end{tikzpicture}
  \caption{Graf jako množiny $V$ a $E' \subseteq \binom{V}{2}$.}
  \label{fig:graf-podruhe}
 \end{figure}

 Konečně, $G'' = (V,E'',s,t)$ můžeme načrtnout taktéž velmi podobně.
 \begin{figure}[H]
  \centering
  \begin{tikzpicture}[scale=1.5]
   \tikzset{vertex/.style = {shape=circle,draw,minimum size=1.5em,inner sep=1pt}}
   \tikzset{edge/.style = {->,>={Latex[length=2.5mm]}}}
   \node[vertex] (1) at (0, 0) {$1$};
   \node[vertex] (2) at (-2, 1) {$2$};
   \node[vertex] (3) at (-2, -1) {$3$};
   \node[vertex] (4) at (2, 1) {$4$};
   \node[vertex] (5) at (2, -1) {$5$};

   \draw[edge,thick,transform canvas={yshift=1mm,xshift=1mm},shorten <=-2pt] (2) -- (1)
   node[above right=2.5mm and 1mm,midway,rotate=-26,anchor=mid]{$e_1$};
   \draw[edge,thick,transform canvas={yshift=-1mm,xshift=-1mm},shorten <=-2pt] (1) -- (2)
   node[below left=2.5mm and 1.5mm,midway,rotate=-26,anchor=mid]{$e'_1$};

   \draw[edge,thick,transform canvas={yshift=1mm,xshift=-1mm},shorten >=-2pt] (3)
   -- (1)
   node[above left=3mm and 1mm,midway,rotate=26,anchor=mid]{$e'_2$};
   \draw[edge,thick,transform canvas={yshift=-1mm,xshift=1mm},shorten >=-2pt] (1)
   -- (3)
   node[below right=2.5mm and 1.5mm,midway,rotate=26,anchor=mid]{$e_2$};

   \draw[edge,thick,transform canvas={yshift=1mm,xshift=-1mm},shorten >=-2pt] (1)
   -- (4)
   node[above left=3mm and 1mm,midway,rotate=26,anchor=mid]{$e_3$};
   \draw[edge,thick,transform canvas={yshift=-1mm,xshift=1mm},shorten >=-2pt] (4)
   -- (1)
   node[below right=2.5mm and 1.5mm,midway,rotate=26,anchor=mid]{$e'_3$};

   \draw[edge,thick,transform canvas={yshift=1mm,xshift=1mm},shorten <=-2pt] (1)
   -- (5)
   node[above right=2.5mm and 1mm,midway,rotate=-26,anchor=mid]{$e_4$};
   \draw[edge,thick,transform canvas={yshift=-1mm,xshift=-1mm},shorten <=-2pt]
   (5) -- (1)
   node[below left=2.5mm and 1.5mm,midway,rotate=-26,anchor=mid]{$e'_4$};

   \draw[edge,thick,transform canvas={xshift=1mm},shorten >=-2pt] (2)
   -- (3)
   node[right=3mm,rotate=-90,midway,anchor=mid]{$e_5$};
   \draw[edge,thick,transform canvas={xshift=-1mm},shorten >=-2pt] (3)
   -- (2)
   node[left=3mm,rotate=-90,midway,anchor=mid]{$e'_5$};

    \draw[edge,thick,transform canvas={xshift=1mm},shorten >=-2pt] (4)
   -- (5)
   node[right=3mm,rotate=-90,midway,anchor=mid]{$e_6$};
   \draw[edge,thick,transform canvas={xshift=-1mm},shorten >=-2pt] (5)
   -- (4)
   node[left=3mm,rotate=-90,midway,anchor=mid]{$e'_6$};
  \end{tikzpicture}
  \caption{Graf jako množina $V$ s trojicí $(E'',s,t)$.}
  \label{fig:graf-potreti}
 \end{figure}
\end{example}

\begin{warning}
 Grafová struktura je obecně zcela nezávislá na jejím nakreslení. Například graf
 $G = (V,E')$ z \hyperref[exam:interpretace-grafu]{předchozího příkladu} lze
 ekvivalentně vyobrazit třeba následovně.
 \begin{figure}[H]
  \centering
  \begin{tikzpicture}
   \tikzset{vertex/.style = {shape=circle,draw,minimum size=1.5em,inner sep=1pt}}
   \node[vertex] (1) at (0, -1) {$1$};
   \node[vertex] (2) at (2, -2) {$2$};
   \node[vertex] (3) at (1, 1) {$3$};
   \node[vertex] (4) at (2, 1) {$4$};
   \node[vertex] (5) at (1, -2) {$5$};

   \draw[thick] (1) -- (2);
   \draw[thick] (1) -- (3);
   \draw[thick] (1) -- (4);
   \draw[thick] (1) -- (5);
   \draw[thick] (2) -- (3);
   \draw[thick] (4) -- (5);
  \end{tikzpicture}
  \caption{Graf $G = (V,E')$ nakreslený jinak.}
  \label{fig:graf-podruhe}
 \end{figure}

\end{warning}

V následujícím textu spojíme všechny tři interpretace dohromady a pro $v,w \in
V$ budeme hranu mezi $v$ a $w$ značit zjednodušeně jako $vw$. Pokud nehrozí
nedorozumění, budeme pod tímto zápisem rozumět hranu, jejíž začátek je $v$ a
konec $w$, čili $s(vw) = v$ a $t(vw) = w$. Avšak, kdykoli se nám to bude hodit,
ztotožníme ji bez okolků s hranou $wv$ s obrácenými konci.

Tento neformální přístup k popisu hran se může zdát jako nebezpečný, ale jak
uvidíme, ve skutečnosti velmi zjednodušuje zápis a újma na rigorozitě je obecně
minimální. Kompletněji řečeno, hranou mezi dvěma vrcholy ${v,w \in V}$ myslíme
buď dvojici $(v,w) \in E$ nebo dvojici $(w,v) \in E$ nebo množinu $\{v,w\} \in
E'$ nebo prvek $e \in E''$ takový, že $s(e) = v$ a $t(e) = w$, nebo prvek $e'
\in E''$ takový, že $s(e') = w$ a $t(e') = v$, a je nám to u ...

Obecně, v teorii grafů se velmi často pracuje s konečnými posloupnostmi (či
$n$-ticemi, chcete-li) vrcholů a hran. Zavedeme proto zjednodušené značení
$x_1x_2\cdots x_n$ pro uspořádanou $n$-tici $(x_1,\ldots,x_n)$. Kdyby hrozil
konflikt se zápisem součinu prvků $x_1,\ldots,x_n$, samozřejmě tento úzus
dočasně opustíme.

\begin{exercise}
 Nakreslete graf $G = (V,E)$, kde
 \begin{itemize}
  \item $V = \{1,\ldots,5\}, E = \{\{1,2\}, \{1,3\}, \{1,5\}, \{2,3\},
   \{3,4\},\{4,5\}\}$.
  \item $V = \{1,\ldots,5\}$, $E = \binom{V}{2}$.
  \item $V = \{1,\ldots,8\}$, $E = \{e_1,\ldots,e_8\}$ a
  \begin{itemize}
   \item $t(e_i) = s(e_{i+1}) = i + 1$ pro všechna $i \leq 7$,
   \item $t(e_8) = s(e_1) = 1$.
  \end{itemize}
 \end{itemize}
\end{exercise}

\begin{exercise}
 Popište všechny grafy $G = (V,E)$, kde $E$ je relace na $V$, která je
 antireflexivní, symetrická (to je součástí definice grafu) a navíc
 \textbf{transitivní}.
\end{exercise}

\begin{exercise}
 Ať $V$ je konečná množina a $E$ je relace na $V$, která je antireflexivní a
 symetrická. Definujme navíc na $E$ další relaci $ \sim $ předpisem
 \[
  (v,v') \sim (w,w') \Leftrightarrow (v,v') = (w,w') \vee (v,v') = (w',w). 
 \]
 Dokažte, že pak existuje bijekce mezi $[E]_{ \sim }$ a množinou
 \[
  E' \coloneqq \{\{v,v'\} \mid (v,v') \in E\},
 \]
 čili mezi množinou tříd ekvivalence $E$ podle $ \sim $ a množinou, kterou
 dostanu tak, že z uspořádaných dvojic v $E$ udělám neuspořádané dvojice, tj.
 dvouprvkové podmnožiny. Pro intuici vizte poznámku pod
 \myref{definicí}{def:graf-poprve}.
\end{exercise}

\begin{exercise}
 Spočtěte, kolik existuje grafů na $n$ vrcholech.
\end{exercise}

\input{pohyb-v-grafu}
\input{stromy}
\input{jordanovo-centrum}
\input{vzdalenost-vrcholu}
\input{graf-algebraicky}
