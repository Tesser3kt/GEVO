\subsection{Kreslení grafů}
\label{ssec:kresleni-grafu}

Čtenáře může překvapit, že \emph{kreslení} grafů je matematicky formální postup.
Na druhou stranu to však divné není, neboť mnoho aplikací grafů plyne právě z
přirozeného vnímání této struktury jako množiny bodů v rovině spojených
úsečkami.

Naší zábavou v této závěrečné sekci bude prezentovat onen postup a po té se
rozhovoříme o tzv. \emph{rovinných} grafech; grafech, jež lze nakreslit, aniž se
křivky představující úsečky v rovině kříží.

Více prakticky orientované čtenáře, kterým, stejně jako i ostatním vedlejším
vrstvám akademické komunity, je tento text samozřejmě též určen, by snad
zajímalo, k čemu je kreslení grafů dobré.

Jedním konkrétním příkladem ze stavby počítačů je návrh logických obvodů v
procesorech. Je v zájmu výrobců procesorů snížit počet křížení logických obvodů
na naprosté minimum, neboť každé křížení znamená nutnost zvýšit procesor o další
vrstvu zlata a silikonu, což zhoršuje rychlost přenosu dat a zvedá cenu výroby.

Více matematické aplikace pak zahrnují mimo mnohé další například (stá\-le
nevyřešený!)
\href{https://en.wikipedia.org/wiki/Tur%C3%A1n%27s_brick_factory_problem}{Brick
Factory Problem} nebo též
\href{https://www.sciencedirect.com/science/article/abs/pii/S0252960212600472}{různé
úlohy v teorii uzlů}.

První netriviální výzvou je dojít k rozumné definici kreslení grafu. Potřebujeme
nějakým způsobem přenést množinu vrcholů $V$ grafu $G$ na body v~rovině a
množinu hran $E$ na křivky spojující tyto body. Záměrně jsme použili slovo
\uv{křivka} místo \uv{úsečka}, neboť není těžké si rozmyslet, že mnoho grafů lze
nakreslit bez křížení hran, pokud tyto kreslíme jako křivky či oblouky, ale
nikoli kreslíme-li je jako úsečky.

Doufáme, že čtenáři jsou si touto dobou již dostatečně navykli na způsob
formalizace vágních pojmů typu \emph{přenést}, \emph{vnímat jako},
\emph{interpretovat} apod. Všechny obyčejně vedou k zobrazením. Tak je tomu i
nyní. Zkrátka, množinu vrcholů $V$ grafu $G = (V,E)$ \textbf{zobrazíme} do
roviny a množinu hran $E$ zobrazíme do jakési množiny \textbf{křivek} v rovině,
kterýžto pojem se právě jmeme definovati.

Korektní definice křivky patří spíše do oblasti matematické analýzy, ale není
nijak složitá a, soudíme, i velmi intuitivní. Je přímým překladem aktu
\emph{nakreslení} libovolné souvislé neprotínající se čáry na papír do jazyka
matematiky. Tento akt vyžaduje nějaký čas, řekněme pro jednoduchost 1 vteřinu,
konkrétní hodnota je irelevantní. V čase 0, tedy než začneme kreslit, je tužka
položená na papíře -- nachází se v jednom konkrétním bodě roviny. Podobně, v
čase 1, když skončíme s kreslením, je tužka opět položená na papíře v nějakém
jiném bodě. Tak je tomu ovšem úplně v libovolném momentu kreslení, po uplynutí
libovolně dlouhé doby kratší než jedna vteřina. Totiž, tužka je při kreslení v
každém momentu času na jednom konkrétním místě na papíře, neboli v jednom bodě
roviny.

O něco více formálně řečeno, křivka je zobrazení z intervalu $[0,1]$,
představujícího čas, do roviny $\R^2$, představující papír, takové, že vzniklý
tvar je souvislý a neprotíná se. Naprosto korektní definice následuje.

\begin{definition}[Křivka v rovině]
 \label{def:krivka-v-rovine}
 \emph{Křivkou v rovině} nazveme libovolné zobrazení $\gamma:[0,1] \to \R^2$,
 které je \textbf{spojité} (čára je souvislá) a \textbf{prosté} (čára se
 neprotíná). Množinu všech křivek v rovině označíme písmenem $\Gamma$, tj.
 \[
  \Gamma \coloneqq \{\gamma \mid \gamma \text{ je křivka v rovině.}\}
 \]
\end{definition}

\begin{figure}[h]
 \centering
 \begin{tikzpicture}[scale=2]
  \draw plot [smooth] coordinates { (0,0) (1,0) (0,-1) (0.5,-1.5) (2,-1) };
  \node[vertex,myred,minimum size=6pt] (0) at (0,0) {};
  \node[vertex,myblue,minimum size=6pt] (1) at (2,-1) {};
  \node[above left=-1mm and -1mm of 0,myred] {$\gamma(0)$};
  \node[below right=-1mm and -1mm of 1,myblue] {$\gamma(1)$};
  \node[vertex,minimum size=6pt] (half) at (0,-1) {};
  \node[left=0mm of half] {$\gamma(0.5)$};
 \end{tikzpicture}

 \caption{Křivka $\gamma$ v rovině.}
 \label{fig:krivka-v-rovine}
\end{figure}

\begin{warning}
 V \hyperref[def:krivka-v-rovine]{definici křivky} \textbf{není} nikde psáno, že
 by zobrazení $\gamma$ mělo být v jakémkoli smyslu lineární, tedy, že
 $\gamma(0.5)$ je bod přesně uprostřed nakreslené čáry. Klidně může být
 definované třeba tak, že v~prvních 9 desetinách vteřiny tužkou skoro nepohneme
 a ve zbylém čase čáru dokreslíme.

 Definovat linearitu v tomto smyslu navíc není vůbec triviální úloha vyžadující
 mimo jiné schopnost počítat délky křivek v rovině (integrální počet) a pojem
 reparametrizace. Operaci normalizace křivek, která je činí jakoby \uv{lineární}
 se v diferenciální geometrii nazývá \emph{parametrizace obloukem}.
\end{warning}

Už se blížíme finální definici \emph{nakreslení grafu}, je třeba si jen
rozmyslet pár maličkostí. Primárně, samotným nakreslením bude dvojice zobrazení
$D = (p,c)$ (z angl. \textbf{D}rawing, \textbf{p}oints a \textbf{c}urves), kde
$p$ vede z $V$ do $\R^2$ a $c$ z $E$ do $\Gamma$, tedy $p$ přiřazuje vrcholům
body roviny a $c$ přiřazuje hranám křivky v~rovině.

Požadujeme navíc, aby
\begin{itemize}
 \item různým vrcholům odpovídaly různé body v rovině (to je hádám celkem
  logiš);
 \item křivka $\gamma(uv)$ pro $uv \in E$ začíná v $u$ a končí ve $v$; 
 \item křivky odpovídající hranám pouze začínají nebo končí ve vrcholech,
  neprocházejí jimi (v opačném případě by bylo nemožné rozlišit třeba hranu $uw$
  od dvojice hran $uv$ a $vw$, pokud by $uw$ procházela vrcholem $v$).
\end{itemize}

Formalizaci těchto podmínek přináší následující definice.
\begin{definition}[Nakreslení grafu]
 \label{def:nakresleni-grafu}
 Ať $G = (V,E)$ je graf. Jeho \emph{nakreslením} myslíme dvojici zobrazení
 $D = (p,c)$, kde $p: V \to \R^2$ a $c: E \to \Gamma$ takových, že
 \begin{itemize}
  \item $p$ je prosté (různým vrcholům odpovídají různé body);
  \item pro každou $e \in E$ platí $\gamma(e)(0) = p(s(e))$ a $\gamma(e)(1) =
   p(t(e))$ (křivky odpovídající hranám začínají a končí v obrazech příslušných
   vrcholů);
  \item pro každou $e \in E$ platí $\# (\img \gamma(e) \cap \img p) = 2$ (to
   spolu s předchozí podmínkou znamená, že každá křivka prochází pouze svým
   počátečním a koncovým vrcholem).
 \end{itemize}
 Jelikož značení $\gamma(e)$ a $p(v)$ jsou poněkud komplikovaná, budeme obraz
 hrany $e$ při zobrazení $\gamma$ značit zkrátka $\gamma_e \in \Gamma$. Podobně,
 obrazem vrcholu $v \in V$ při zobrazení $p$ bude bod $p_v \in \R^2$.
\end{definition}

\input{jordanova-veta-o-kruznici}
\input{rovinne-grafy}
\input{kuratowskiho-veta}
