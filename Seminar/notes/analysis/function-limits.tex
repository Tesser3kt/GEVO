\chapter{Limity funkcí}
\label{chap:limity-funkci}

Limita funkce je dost možná nejdůležitější ideou matematické analýzy a obecně
matematických disciplín, jež využívá fyzika. Davši vzniknout teorii derivací a
primitivních funkcí, umožnila popsat fyzikální jevy soustavami diferenciálních
rovnic a je základem zatím nejlepších známých modelův světa --
diferencovatelných struktur.

Principiálně se pojem \emph{limity funkce} neliší pramnoho od limity
posloupnosti. Matematici funkcí obyčejně myslíme zobrazení popisující vývoj
systému v čase (tzv. funkce \emph{jedné proměnné}), případně závislé na více
parametrech než jen na čase (tzv. funkce \emph{více proměnných}). Limita funkce
v nějakém určeném okamžiku pak znamená vlastně \uv{očekávanou hodnotu} této
funkce v tomto okamžiku -- hodnotu, ke které je funkce, čím méně času zbývá do
onoho okamžiku, tím blíže.

V tomto textu budeme sebe zaobírati pouze funkcemi závislými na čase tvořícími
systémy, jejichž stav je rovněž vyjádřen jediným číslem. Uvidíme, že i teorie
takto primitivních objektů je veskrze širá.

\begin{definition}{Reálná funkce jedné proměnné}{realna-funkce-jedne-promenne}
 Ať $M \subseteq \R$ je libovolná podmnožina $\R$. Zobrazení $f:M \to \R$
 nazýváme \emph{reálnou funkcí (jedné proměnné)}.
\end{definition}

Ačkolivěk ve světě, jest-li nám známo, proudí čas pouze jedním směrem, v
matematice se takovými trivialitami netřeba zabývat. Pojem limity reálné funkce
budeme tedy definovat bez ohledu na \uv{proud času}. Budeme zkoumat jak hodnotu
reálné funkce, když se čas blíží \emph{zleva} (tj. přirozeně) k~danému okamžiku,
tak její očekávanou hodnotu proti toku času.

Ona dva přístupa slujeta limita funkce \emph{zleva} a limita funkce
\emph{zprava}. Před jejich výrokem ovšem učiníme kvapný formální obchvat. Bylo
by totiž nanejvýš neelegantní musiti různými logickými výroky definovat konečné
oproti nekonečným limitám v konečných oproti nekonečným bodům. Následující --
čistě formální avšak se silnou geometrickou intuicí -- pojem tyto případy
spojuje v~jeden.

\begin{definition}{Okolí a prstencové okolí bodu}{okoli-a-prstencove-okoli-bodu}
Ať $a \in \R^*$ a $\varepsilon \in (0,\infty)$. \emph{Okolím} bodu $a$ (o
poloměru $\varepsilon$) myslíme množinu
\[
 B(a,\varepsilon) \coloneqq \begin{cases}
  (a-\varepsilon,a+\varepsilon), & \text{pokud } a \in \R,\\
  (1 / \varepsilon, \infty), &\text{pokud } a = \infty,\\
  (-\infty,-1 / \varepsilon), &\text{pokud } a = -\infty.
 \end{cases}
\]
Podobně, \emph{prstencovým okolím} $a$ (o velikosti $\varepsilon$) myslíme jeho
okolí bez samotného bodu $a$. Konkrétně,
\[
 R(a,\varepsilon) \coloneqq \begin{cases}
  (a-\varepsilon,a+\varepsilon) \setminus \{a\}, &\text{pokud }a \in \R,\\
  (1 / \varepsilon,\infty), & \text{pokud } a = \infty,\\
  (-\infty,-1 / \varepsilon), &\text{pokud } a = -\infty.
 \end{cases}
\]
Pro účely definice levých a pravých limit, pojmenujeme rovněž množinu
\[
 B_+(a,\varepsilon) \coloneqq \begin{cases}
  (a-\varepsilon,a], &\text{pokud }a \in \R,\\
  (1 / \varepsilon,\infty), &\text{pokud }a = \infty,\\
  (-\infty,-1 / \varepsilon), &\text{pokud }a = -\infty
 \end{cases}
\]
\emph{pravým okolím} bodu $a$ a množinu
\[
 R_+(a,\varepsilon) \coloneqq \begin{cases}
  (a-\varepsilon,a), &\text{pokud }a \in \R,\\
  (1 / \varepsilon,\infty), &\text{pokud }a = \infty,\\
  (-\infty,-1 / \varepsilon), &\text{pokud }a = -\infty
 \end{cases}
\]
\emph{pravým prstencovým okolím} bodu $a$. \emph{Levé okolí} a \emph{levé
prstencové okolí} bodu $a$ se definují analogicky.
\end{definition}

\begin{remark}{}{okoli-a-prstencove-okoli-bodu}
 Písmena \emph{B} a \emph{R} v definici okolí a prstencového okolí pocházejí z
 angl. slov \textbf{b}all a \textbf{r}ing. Okolí se v~angličtině přezdívá
 \uv{ball} pro to, že okolí bodu $a$ je ve skutečnosti (jednodimenzionální) kruh
 s poloměrem $\varepsilon$ o středu $a$. Znázornění okolí bodu jako kruhu v
 rovině je vysoce účinným vizualizačním aparátem.

 Čtenáře možná zarazilo číslo $1 / \varepsilon$ v definici okolí bodu $\infty$.
 Důvod užití $1 / \varepsilon$ oproti prostému $\varepsilon$ je spíše
 intuitivního rázu. V definici limity a v následných tvrzení si matematici
 obvykle představujeme pod $\varepsilon$ reálné číslo, které je \uv{nekonečně
 malé}. Chceme-li tedy, aby se \textbf{zmenšujícím se} $\varepsilon$ byla
 hodnota dané funkce stále blíže nekonečnu, musí se tato hodnota zvětšovat. Díky
 užité formulaci tomu tak je, neboť s menším $\varepsilon$ je číslo $1 /
 \varepsilon$ větší.
\end{remark}

\begin{figure}[ht]
 \centering
 \begin{subfigure}[b]{.49\textwidth}
  \centering
  \begin{tikzpicture}
   \tkzInit[xmin=-2,xmax=2]
   \tkzDrawX[label=,>=]
   \tkzDefPoints{0/0/a,-1.7/0/b,1.7/0/c}
   \tkzLabelPoint[below=2mm,color=BrickRed](a){$a$}

   \tkzDrawSegment[color=RoyalBlue,ultra thick](b,c)
   \tkzDrawPoint[size=4,color=BrickRed](a)
   \node[color=RoyalBlue] at (b) {\Large $($};
   \node[color=RoyalBlue] at (c) {\Large $)$};
   \tkzLabelPoint[below=2mm,color=RoyalBlue](b){$\clr{a} - \varepsilon$}
   \tkzLabelPoint[below=2mm,color=RoyalBlue](c){$\clr{a} + \varepsilon$}
  \end{tikzpicture}
  \caption{Okolí $\clb{B(\clr{a},\varepsilon)}$ bodu $\clr{a}$.}
  \label{subfig:okoli-a-prstencove-okoli-bodu-1}
 \end{subfigure}
 \begin{subfigure}[b]{.49\textwidth}
  \centering
  \begin{tikzpicture}
   \tkzInit[xmin=-2,xmax=2]
   \tkzDrawX[label=,>=]
   \tkzDefPoints{0/0/a,-1.7/0/b,1.7/0/c}
   \tkzLabelPoint[below=2mm,color=BrickRed](a){$a$}

   \tkzDrawSegment[color=ForestGreen,ultra thick](b,c)
   \tkzDrawPoint[size=6,draw=BrickRed,fill=white](a)
   \node[color=ForestGreen] at (b) {\Large $($};
   \node[color=ForestGreen] at (c) {\Large $)$};
   \tkzLabelPoint[below=2mm,color=ForestGreen](b){$\clr{a} - \varepsilon$}
   \tkzLabelPoint[below=2mm,color=ForestGreen](c){$\clr{a} + \varepsilon$}
  \end{tikzpicture}
  \caption{Prstencové okolí $\clg{R(\clr{a},\varepsilon)}$ bodu $\clr{a}$.}
  \label{subfig:okoli-a-prstencove-okoli-bodu-2}
 \end{subfigure}
 \caption{Okolí a prstencové okolí bodu $\clr{a} \in \R$.}
 \label{fig:okoli-a-prstencove-okoli-bodu}
\end{figure}
