\section{Definice limity posloupnosti}
\label{sec:definice-limity-posloupnosti}

Koncept posloupnosti je, na rozdíl od limity, velmi triviální. Je to vlastně
\uv{očíslovaná množina čísel}. Z každé množiny lze vyrobit posloupnost jejích
prvků tím, že jim přiřkneme nějaké pořadí. Tento \emph{přírok} se nejsnadněji
definuje jako zobrazení z přirozených čísel -- to totiž přesně na každý prvek
kodomény zobrazí jeho pořadí.

\begin{definition}{Posloupnost}{posloupnost}
 Ať $X$ je množina. \emph{Posloupností} prvků z $X$ nazveme libovolné zobrazení
 \[
  a:\N \to X.
 \]
 Pro úsporu zápisu budeme psát $a_n$ místo $a(n)$ pro $n \in \N$. Navíc, je-li
 kodoména $X$ zřejmá z~kontextu, říkáme stručně, že $(a_n)_{n=0}^{\infty}$ je
 \emph{posloupnost.}
\end{definition}

\begin{remark}{}{usporadani-na-N}
 Vnímaví čtenáři sobě jistě povšimli, že jsme na $\N$ nedefinovali žádné
 \emph{uspořádání}. Ačkolivěk není tímto \hyperref[def:posloupnost]{definice
 posloupnosti} formálně nijak postižena, neodpovídá přirozenému vnímání, že
 prvek s číslem $1$ stojí před prvkem s číslem $5$ apod.

 Naštěstí, naše konstruktivní \hyperref[def:prirozena-cisla]{definice
 přirozených čísel} nabízí okamžité řešení. Využijeme toho, že každé přirozené
 číslo je podmnožinou svého následníka, a definujeme zkrátka uspořádání $ \leq $
 na $\N$ předpisem
 \[
  a \leq b \overset{\text{def}}{\iff} a \subseteq b.
 \]
 Fakt, že $ \subseteq $ je uspořádání, okamžitě implikuje, že $ \leq $ je rovněž
 uspořádání.
\end{remark}

Rozmyslíme si nyní dva pojmy pevně spjaté s posloupnostmi -- \emph{konvergence}
a \emph{limita}. Brzo si též ukážeme, že tyto dva pojmy jsou záměnné, ale zatím
je vnímáme odděleně. Navíc, budeme se odteď soustředit speciálně na posloupnosti
racionálních čísel, tj. zobrazení $\N \to \Q$, neboť jsou oním klíčem k
sestrojení své reálné bratří.

Ze všech posloupností $\N \to \Q$ nás zajímá jeden konkrétní typ --
posloupnosti, vzdálenosti mezi jejichž prvky se postupně zmenšují. Tyto
posloupnosti, nazývané \emph{konvergentní} (z lat. con-vergere, \uv{ohýbat k
sobě}), se totiž vždy blíží k nějakému konkrétnímu bodu -- ke své \emph{limitě}.
Představa ze života může být například následující: říct, že se blížíme k
nějakému místu, je totéž, co tvrdit, že se vzdálenost mezi námi a oním místem s
každým dalším krokem zmenšuje. V moment, kdy své kroky směřujeme stále stejným
směrem, posloupnost vzdáleností mezi námi a tím místem tvoří konvergentní
posloupnost. Jestliže se pravidelně odkláníme, k místu nikdy nedorazíme a
posloupnost vzdáleností je pak \emph{divergentní} (tj.
\textbf{ne}konvergentní).

Do jazyka matematiky se věta \uv{vzdálenosti postupně zmenšují} překládá
obtížně. Jeden ne příliš elegantní, ale výpočetně užitečný a celkově oblíbený
způsob je následující: řekneme, že prvky posloupnosti jsou k sobě stále blíž,
když pro jakoukoli vzdálenost vždy dokážeme najít krok, od kterého dál jsou již
k sobě dva libovolné prvky u sebe blíž než tato daná vzdálenost. Důrazně
vyzýváme čtenáře, aby předchozí větu přečítali tak dlouho, dokud jim nedává
dobrý smysl. Podobné formulace se totiž vinou matematickou analýzou a jsou
základem uvažování o nekonečnu.

\begin{definition}{Konvergentní posloupnost}{konvergentni-posloupnost}
 Řekneme, že posloupnost $a:\N \to \Q$ je \emph{konvergentní}, když platí výrok
 \[
  \forall \varepsilon \in \Q, \varepsilon>0 \; \exists n_0 \in \N \; \forall m,n
  \geq n_0: |a_m - a_n| < \varepsilon.
 \]
\end{definition}

\begin{figure}[ht]
 \centering
 \begin{tikzpicture}
  \tkzInit[xmin=0,xmax=10,ymin=0,ymax=3]
  \foreach \n in {0,1,...,18} {
   \tkzDefPoint(0.5 * (\n + 1),0){x\n}
   \tkzDrawPoint[shape=cross](x\n)
   \tkzLabelPoint[below,color=RoyalBlue](x\n){$\n$}
  }
  \foreach \y in {1,2,3,4,5,6} {
   \tkzDefPoint(0,0.5 * \y){y\y}
   \tkzDrawPoint[shape=cross](y\y)
   \tkzLabelPoint[left,color=ForestGreen](y\y){$\y$}
  }
  \tkzDefPoint(0.5,2.8){a0}
  \tkzDefPoint(1,0.9){a1}
  \tkzDefPoint(1.5,2.3){a2}
  \tkzDefPoint(2,1){a3}
  \tkzDefPoint(2.5,1.1){a4}
  \tkzDefPoint(3,0.3){a5}
  \tkzDefPoint(3.5,2.4){a6}
  \tkzDefPoint(4,1.2){a7}
  \tkzDefPoint(4.5,3.2){a8}
  \tkzDefPoint(5,2.6){a9}
  \tkzDefPoint(5.5,1.9){a10}
  \tkzDefPoint(6,2.4){a11}
  \tkzDefPoint(6.5,2.2){a12}
  \tkzDefPoint(7,1.9){a13}
  \tkzDefPoint(7.5,2){a14}
  \tkzDefPoint(8,1.8){a15}
  \tkzDefPoint(8.5,2.05){a16}
  \tkzDefPoint(9,1.95){a17}
  \tkzDefPoint(9.5,1.85){a18}

  \tkzDefPoint(0,1.9){O}
  \tkzDefPoint(0,2.1){O1}
  \tkzDefPoint(0,1.7){O2}
  \tkzDefPoint(10.5,2.1){O3}
  \tkzDefPoint(10.5,1.7){O4}
  \tkzDrawPolygon[draw=none,fill=Fuchsia!10](O1,O3,O4,O2)
  \tkzDrawX[>=latex,label={$\clb{n}$}]
  \tkzDrawY[>=latex,label={$\clg{a_n}$}]

  \tkzDrawLine[add=0 and 0.5,dashed,color=Fuchsia](O,a13)
  \tkzDrawLine[add=0 and 0,color=Fuchsia](O1,O3)
  \tkzDrawLine[add=0 and 0,color=Fuchsia](O2,O4)
  \tkzDrawPoints[color=ForestGreen](a0,a1,a2,a3,a4,a5,a6,a7,a8,a9,a10,a11,a12,a13,a14,a15,a16,a17,a18)

  \draw [decorate,decoration={brace,amplitude=5pt},color=Fuchsia]
   (O3) -- (O4) node [color=Fuchsia,midway,xshift=12pt] {$2\varepsilon$};
  \tkzDefPoint(7,0.5){n0}
  \tkzLabelPoint[below,color=BrickRed](n0){$n_0$}
  \tkzDrawSegment[dashed,color=BrickRed](n0,a13)
 \end{tikzpicture}

 \caption{Konvergentní posloupnost. Zde pro $\clm{\varepsilon} = 0.1$ lze volit
  například $\clr{n_0} = 13$. Vodorovná přímka procházející bodem
  $a_{\clr{n_0}}$ je vlastně \uv{středem} pruhu o šíři $\clm{2\varepsilon}$, ve
  kterém se nacházejí všechny členy posloupnosti s pořadím vyšším než $13$.}
 \label{fig:konvergentni-posloupnost}
\end{figure}

\begin{remark}{}{absolutni-hodnota}
 Radíme, aby se čtenáři sžili s intuitivním (přesto velmi přesným) ponětím
 absolutní hodnoty $|x - y|$ jako \emph{vzdálenosti} mezi čísly $x$ a $y$. V
 tomto smyslu je pak $|x| = |x - 0|$ vzdálenost čísla $x$ od čísla $0$, což
 cele odpovídá definici tohoto symbolu.
\end{remark}

\begin{remark}{}{konvergence}
 Aplikujeme intuitivní vysvětlení \emph{zmenšování vzdálenosti} z odstavce nad
 \myref{definicí}{def:konvergentni-posloupnost} na jeho skutečnou definici.

 Výrok
 \[
  \forall \varepsilon \in \Q, \varepsilon>0 \; \exists n_0 \in \N \; \forall m,n
  \geq n_0: |a_m - a_n| < \varepsilon
 \]
 říká, že pro jakoukoli vzdálenost ($\varepsilon$) dokáži najít krok ($n_0$)
 takový, že vzdálenost dvou prvků v~libovolných dvou následujících krocích
 ($m,n$) už je menší než daná vzdálenost ($|a_n -a_m|<\varepsilon$).

 Slovo \uv{krok} je třeba vnímat volně -- myslíme pochopitelně \emph{pořadí} či
 \emph{indexy} prvků v posloupnosti. Pohled na racionální posloupnosti jako na
 \uv{kroky} činěné v racionálních číslech může být ovšem užitečný.
\end{remark}

\begin{exercise}{}{}
 Dokažte, že posloupnost $a:\N \to \Q$ je konvergentní právě tehdy, když
 \[
  \forall \varepsilon>0 \; \exists n_0 \in \N \; \forall m,n \geq n_0: |a_m -
  a_n| < C\varepsilon
 \]
 pro libovolnou \textbf{kladnou} konstantu $C \in \Q$.
\end{exercise}

Pojem \emph{limity}, představuje jakýsi bod, k němuž se posloupnost s každým
dalším krokem přibližuje, je vyjádřen výrazem podobného charakteru. Zde však
přichází na řadu ona \emph{děravost} racionálních čísel. Může se totiž stát, a
příklady zde uvedeme, že limita racionální posloupnosti není racionální číslo.

Učiňmež tedy dočasný obchvat a před samotnou definicí limity vyrobme reálná
čísla jednou z~přehoušlí možných cest.

Ať $\mathcal{C}(\Q)$ značí množinu všech \textbf{konvergentních }racionálních
posloupností. Uvažme ekvivalenci $ \simeq $ na $\mathcal{C}(\Q)$ danou
\[
 a \simeq b \overset{\text{def}}{\iff} \forall \varepsilon>0 \; \exists n_0 \in \N
 \; \forall n \geq n_0: |a_n - b_n| < \varepsilon.
\]
Přeloženo do člověčtiny, $a \simeq b$, právě když se rozdíl mezi prvky těchto
posloupností se stejným pořadím neustále zmenšuje -- řekli bychom, že se
\emph{blíží k nule}. V rámci naší (zatím intuitivní) představy, že konvergentní
posloupnosti se blíží k nějakému bodu, dává smysl ztotožňovat posloupnosti,
které se blíží k bodu \emph{stejnému} -- stav, který vyjadřujeme tak, že se
jejich rozdíl blíží k nule.

Ve výsledku budeme definovat reálná čísla jako limity všech možných
konvergentních racionálních posloupností. Ježto však pozbýváme aparátu, abychom
koncepty limity a konvergence stmelili v~jeden, jsme nuceni učinit mezikrok.

\begin{definition}{Reálná čísla}{realna-cisla}
 Množinu \emph{reálných čísel} tvoří všechny třídy ekvivalence konvergentních
 racionálních posloupností podle $ \simeq $. Symbolicky,
 \[
  \R \coloneqq \{[a]_{ \simeq } \mid a \in \mathcal{C}(\Q)\}.
 \]
\end{definition}

Nyní definujeme pojem limity. Nemělo by snad být příliš překvapivé, že se od
\hyperref[def:konvergentni-posloupnost]{definice konvergence} příliš neliší.
Významný rozdíl odpočívá pouze v předpokladu existence \emph{cílového bodu}.

\begin{definition}{Limita posloupnosti}{limita-posloupnosti}
 Ať $a:\N \to \Q$ je posloupnost. Řekneme, že $a$ \emph{má limitu} $L \in \R$,
 když
 \[
  \forall \varepsilon \in \Q,\varepsilon>0 \; \exists n_0 \in \N \; \forall n
  \geq n_0: |a_n - L|<\varepsilon,
 \]
 neboli, když jsou prvky $a_n$ bodu $L$ s každým krokem stále blíž.

 Fakt, že $L \in \R$ je limitou $a$ značíme jako $\lim_{} a = L$.
\end{definition}
