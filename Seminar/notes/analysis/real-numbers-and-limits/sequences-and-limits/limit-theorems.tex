\section{Poznatky o limitách posloupností}
\label{sec:poznatky-o-limitach-posloupnosti}

Účelem této sekce je shrnout základní poznatky o limitách posloupností, jež
umožní čtenářům limity konkrétních posloupností efektivně počítat a navíc
široké jejich použití v následujících kapitolách.

Začneme technickým, ale nezbytným, konceptem \emph{rozšířené reálné osy} a
pokračovati budeme jedním z nejdůležitějších a dle našeho názoru též
nejkrásnějších výsledků -- tzv. Bolzano\-vou-Weierstraßo\-vou větou. Ta tvrdí v
podstatě toto: mám-li omezenou posloupnost, pak z ní již umím vybrat nekonečně
mnoho prvků, které tvoří posloupnost \emph{konvergentní}.

Ona krása takového tvrzení spočívá v principu, kterým se podrobně zabývá
kombinatorická disciplína zvaná
\href{https://en.wikipedia.org/wiki/Ramsey_theory}{Ramseyho teorie}; v principu,
že v téměř libovolně chaotické struktuře lze nalézt řád, jakmile jest tato
dostatečně velká. Nejedná se jistě o čistě matematický princip, nýbrž dost možná
o princip vzniku vesmíru a života, popsaný již starým Aristotelem ve výmluvném
výroku, \uv{Celek je více než součet svých částí.} V mnoha zpytech se tomuto
jevu přezdívá
\href{https://www.sciencedirect.com/topics/computer-science/emergent-behavior}{Emergent
Behavior} a představuje stav, kdy chování systému nelze plně popsat pouze
studiem jeho jednotlivých prvků.

Pro důkaz Bolzanovy-Weierstraßovy věty potřebujeme jedné pomocné konstrukce,
tzv. \emph{systému vnořených intervalů}. Nejprve si však pořádně definujeme
samotný pojem \emph{intervalu}. K tomu se nám bude hodit rozšířit množinu
reálných čísel o prvky $-\infty$ a $\infty$.

\subsection{Rozšířená reálná osa}
\label{ssec:rozsirena-realna-osa}

\begin{definition}{Rozšířená reálná osa}{rozsirena-realna-osa}
 Definujme množinu $\R^{*} \coloneqq \R \cup \{-\infty,\infty\}$, kde $\infty$,
 resp. $-\infty$, je z definice prvek takový, že $\infty \geq x$, resp.
 $-\infty \leq x$, pro každé $x \in \R$. Množině $\R^{*}$ budeme někdy říkat
 \emph{rozšířená reálná osa}. Rozšíříme rovněž operace $+$ a $ \cdot $ na prvky
 $\infty$ a $-\infty$ následovně.
 \begin{align*}
  \infty + a = a + \infty = \infty,& \quad \text{pro }a \in \R \cup
  \{\infty\},\\
  -\infty + a = a + (-\infty) = -\infty,& \quad \text{pro }a \in \R \cup
  \{-\infty\},\\
  \infty \cdot a = a \cdot \infty = \infty,& \quad \text{pro }a > 0 \text{ nebo
  }a = \infty,\\
  \infty \cdot a = a \cdot \infty = -\infty,& \quad \text{pro }a < 0 \text{ nebo
  }a = -\infty,\\
  -\infty \cdot a = a \cdot (-\infty) = -\infty,& \quad \text{pro }a > 0 \text{
  nebo }a = \infty,\\
  -\infty \cdot a = a \cdot (-\infty) = \infty,& \quad \text{pro }a < 0 \text{
  nebo }a = -\infty,\\
  a \cdot \infty^{-1} = a \cdot (-\infty)^{-1} = 0,& \quad \text{pro }a \in \R.
 \end{align*}
\end{definition}

\begin{warning}{}{pocitacni-s-nekonecnem}
 \myref{Definice}{def:rozsirena-realna-osa} stručně řečeno říká, že se s prvky
 $\infty$ a $-\infty$ zachází podobně jako s ostatními reálnými čísly. Ovšem,
 následující operace zůstávají nedefinovány.
 \[
  \infty + (-\infty), -\infty + \infty, \pm \infty \cdot 0, 0 \cdot ( \pm
  \infty), ( \pm \infty) \cdot ( \pm \infty)^{-1}.
 \]
\end{warning}

Čtenáři možná zpozorovali, že jsme při své
\hyperref[def:limita-posloupnosti]{definici limity} nerozlišili mezi
posloupnostmi, které nemají limitu, protože jejich prvky \uv{skáčou sem a tam},
a posloupnostmi, které ji nemají naopak pro to, že \uv{stále klesají či
stoupají}. Pro další studium záhodno se tohoto nedostatku zlišit.

\begin{definition}{Limita v nekonečnu}{limita-v-nekonecnu}
 Ať $x:\N \to \R$ je reálná posloupnost. Řekneme, že $x$ má limitu $\infty$,
 resp. $-\infty$, když pro každé $K > 0, K \in \R$, existuje $n_0 \in \N$
 takové, že pro všechna $n \geq n_0$ platí $x_n > K$, resp. $x_n < -K$. Píšeme
 $\lim_{} x = \infty$, resp. $\lim_{} x = -\infty$.
\end{definition}

Na reálných číslech existuje uspořádání $ \leq $, které zdědila z čísel
přirozených, prostřednictvím čísel celých a konečně čísel racionálních. Protože,
vděkem naší konstrukci, jsou celá čísla třídy ekvivalence dvojic čísel
přirozených, čísla racionální třídy ekvivalence dvojic čísel celých a čísla
reálná limity konvergentních racionálních posloupností, bylo by vskutku obtížné
a neproduktivní vypsat konkrétní množinovou definici tohoto uspořádání na
reálných číslech. Přidržíme se pročež intuitivního pohledu na věc a důkaz, že
$ \leq $ je skutečně uspořádání na reálných číslech, necháváme laskavému čtenáři
k promyšlení.

Existence uspořádání umožňuje dívat se na podmnožiny $\R$ z jistého
\uv{souvislého} pohledu. Nemusejí již být vňaty (jako tomu je u ostatních
představených číselných okruhů) jako výčty jednotlivých prvků, ale oprávněně
jako \uv{provázky} či \uv{úsečky}. \hyperref[cor:r-jsou-uplna]{Úplnost reálných
čísel} zaručuje, že z každého reálného čísla mohu plynule dorazit do každého
jiného reálného čísla aniž reálná čísla opustím.

Předchozí odstavec vágně motivuje definici \emph{intervalu} -- \uv{souvislé}
omezené podmnožiny reálných čísel. V souhlasu s definicí intervalu vzniká i
pojem \emph{otevřenosti} a \emph{uzavřenosti} množiny -- pojem, který je klíčem
k definici \emph{topologie} na obecné množině a tím pádem vlastně i základem tak
zhruba poloviny celé moderní matematiky.

Směrem k definici intervalu učiňmež koliksi mezikroků.

\begin{definition}{Maximum a minimum}{maximum-a-minimum}
 Ať $X \subseteq \R$ je množina. Řekneme, že prvek $M \in X$, resp. $m \in X$,
 je \emph{maximem}, resp. \emph{minimem}, množiny $X$, když pro každé $x \in X$
 platí $x \leq M$, resp. $x \geq m$. Píšeme $M = \max X$, resp. $m = \min X$.
\end{definition}

\begin{definition}{Horní a dolní závora}{horni-a-dolni-zavora}
 Ať $X \subseteq \R$ je množina. Řekneme, že prvek $Z \in \R^{*}$ resp. $z \in
 \R^{*}$, je \emph{horní}, resp. \emph{dolní}, \emph{závora} množiny $X$, když
 pro každé $x \in X$ platí $x \leq Z$, resp. $x \geq z$.

 Má-li množina $X$ horní, resp. dolní, závoru, \textbf{která leží v $\R$} (tedy
 není rovna $ \pm \infty$), říkáme, že je \emph{shora}, resp. \emph{zdola},
 \emph{omezená}. Je-li navíc $X$ omezená shora i zdola, říkáme krátce, že je
 \emph{omezená}.
\end{definition}

\begin{definition}{Supremum a infimum}{supremum-a-infimum}
 Ať $X \subseteq \R$ je množina. Řekneme, že prvek $S \in \R^{*}$, resp. $i \in
 \R^{*}$, je \emph{supremum}, resp. \emph{infimum}, množiny $X$, když je to její
 \emph{nejmenší horní závora}, resp. \emph{největší dolní závora}. Píšeme $S =
 \sup X$, resp. $i = \inf X$.

 Vyjádřeno symbolicky, prvek $S \in \R$ je \emph{supremem} množiny $X$, když $x
 \leq S$ pro všechna $x \in X$, a kdykoli $x \leq Z$ pro nějaký prvek $Z \in \R$
 a všechna $x \in X$, pak $S \leq Z$. Prvek $i \in \R$ je \emph{infimem} množiny
 $X$, když $x \geq i$ pro všechna $x \in X$, a kdykoli $x \geq z$ pro nějaký
 prvek $z \in \R$ a všechna $x \in X$, pak $i \geq z$.
\end{definition}

\begin{warning}[topsep at break=0pt]{}{supremum-vs-maximum}
 Vřele radíme čtenářům, aby sobě bedlivě přečetli předchozí tři definice a
 uvědomili si -- velmi zásadní, leč lehko přehlédnuté -- jejich vzájemné
 rozdíly.
 \begin{itemize}
  \item Maximum a minimum množiny $X$ je z
   \hyperref[def:maximum-a-minimum]{definice} \textbf{vždy prvkem této množiny}.
   Maximem množiny $\{1,2,3\}$ je prvek $3$ a jeho minimem je prvek $1$.
  \item Horní, resp. dolní, závora množiny $X$ je \textbf{libovolné
   \clr{rozšířené} reálné číslo} (tedy klidně i $ \pm \infty$), které je větší,
   resp. menší, než všechny prvky $X$. Horní závorou množiny $\{1,2,3\}$ je
   číslo $69$, též $\infty$ a též číslo $3$. Horní a dolní závora \textbf{může,
   ale nemusí}, být prvkem $X$.
  \item Supremum, resp. infimum, množiny $X$ je \textbf{rozšířené reálné číslo},
   které je větší, resp. menší, než všechny prvky $X$, ale \textbf{zároveň
   menší, resp. větší, než každá jeho horní, resp. dolní, závora}. Supremum a
   infimum \textbf{může, ale nemusí, ležet v množině $X$}. Touto vlastností se
   přesně rozlišují \emph{uzavřené} a \emph{otevřené} intervaly -- interval je
   uzavřený, když jeho supremum v~něm leží, kdežto otevřený, když nikoliževěk.
   Supremem množiny $\{1,2,3\}$ je číslo $3$ a jeho infimem je číslo $1$.
 \end{itemize}
 Daná podmnožina $X \subseteq \R$ \textbf{nemusí nutně mít maximum a minimum},
 ale, a to si dokážeme, \textbf{má vždy supremum, resp. infimum}. Je-li navíc
 shora, resp. zdola, omezená, pak toto supremum, resp. infimum, leží v $\R$.
\end{warning}

\begin{exercise}{}{sup-inf-prazdne-mnoziny}
 Určete z \hyperref[def:supremum-a-infimum]{definice suprema a infima} $\inf
 \emptyset$ a $\sup \emptyset$.
\end{exercise}

\begin{exercise}{}{sup-inf-jednoznacne}
 Dokažte, že $\sup X$ a $\inf X$ jsou určeny jednoznačně.
\end{exercise}

\subsubsection{Axiomatická definice reálných čísel}
\label{sssec:axiomaticka-definice-realnych-cisel}

Přestože jsme konstrukci reálných čísel úspěšně dokončili použitím
konvergentních racionálních posloupností, stojí snad za zmínku i jejich
axiomatická definice, která se obvykle uvádí v úvodních učebnicích matematické
analýzy.

Překvapivě není v principu tak odlišná od jejich konstrukce, kromě jednoho
konkrétního axiomu, jenž právě zaručuje úplnost; není z něj však vůbec na první,
v zásadě ani na druhý, pohled vidno, že takovou vlastnost skutečně implikuje.

\begin{definition}{Axiomatická definice reálných
 čísel}{axiomaticka-definice-realnych-cisel}
 Množina $\R$ se v zásadě definuje jako nekonečné uspořádané těleso s vlastností
 úplnosti. Tedy,
 \begin{itemize}
  \item existují prvky $0,1 \in \R$ a operace $+, \cdot :\R^{2} \to \R$ s
   inverzy $-,^{-1}:\R \to \R$ takové, že
   \[
    (\R,+,-,0, \cdot ,^{-1},1)
   \]
   je nekonečné těleso;
  \item existuje uspořádání $ \leq $ na $\R$, které je lineární (každé dva prvky
   lze spolu porovnat);
  \item (\textbf{axiom úplnosti}) každá shora omezená podmnožina $\R$ má
   supremum.
 \end{itemize}
\end{definition}

Je to právě on poslední axiom v
\hyperref[def:axiomaticka-definice-realnych-cisel]{předchozí definici}, jehož
použití jsme se chtěli vyhnout, bo dohlédnout jeho hloubky je obtížné a
neintuitivní.

Dokážeme si zde ovšem, že naše \hyperref[def:realna-cisla]{definice reálných
čísel} odpovídá jejich axiomatické. Otázky nekonečnosti, podmínek tělesa i
uspořádání jsme již zodpověděli. Zbývá dokázat axiom úplnosti. Pro stručnost
vyjádření se nám bude hodit následující definice.

\begin{definition}{Monotónní posloupnost}{monotonni-posloupnost}
 O posloupnosti $x:\N \to \R$ řekneme, že je
 \begin{itemize}
  \item \emph{rostoucí}, když $x_{n+1}>x_n \; \forall n \in \N$;
  \item \emph{klesající}, když $x_{n+1} < x_n \; \forall n \in \N$;
  \item \emph{neklesající}, když $x_{n+1} \geq x_n \; \forall n \in \N$;
  \item \emph{nerostoucí}, když $x_{n+1} \leq x_n \; \forall n \in \N$.
 \end{itemize}
 Ve všech těchto případech díme, že posloupnost $x$ je \emph{monotónní}.
\end{definition}
\begin{proposition}{Axiom úplnosti}{axiom-uplnosti}
 Ať $X \subseteq \R$ je shora omezená množina. Pak existuje $\sup X$.
\end{proposition}
\begin{propproof}
 Ježto naše \hyperref[cor:r-jsou-uplna]{pojetí úplnosti} se překládá do znění,
 \uv{Každá konvergentní posloupnost má limitu}, není snad nečekané, že se důkaz
 \emph{axiomu úplnosti} o tuto vlastnost opírá.

 Je-li $X$ prázdná, pak má supremum podle
 \myref{cvičení}{exer:sup-inf-prazdne-mnoziny}. Ať je tedy $X$ neprázdná a shora
 omezená a $Z \in \R$ je libovolná horní závora $X$. Protože $X$ je neprázdná,
 existuje $q \in \R$ takové, že $q < x$ pro nějaké $x \in X$. Definujeme
 posloupnosti $Z_n$ a $q_n$ podle následujících pravidel.
 \begin{itemize}
  \item Položme $Z_0 \coloneqq Z$ a $q_0 \coloneqq q$.
  \item Uvažme číslo $p_n \coloneqq (Z_n + q_n) / 2$.
  \item Je-li $p_n$ horní závorou $X$, položme $Z_{n+1} \coloneqq p_n$ a
   $q_{n+1} \coloneqq q_n$.
  \item Není-li $p_n$ horní závorou $X$, položme $Z_{n+1} \coloneqq Z_n$ a
   $q_{n+1} \coloneqq p_n$.
 \end{itemize}
 Pak jsou posloupnosti $Z_n$ a $q_n$ konvergentní (\textbf{proč?}) a indukcí lze
 snadno dokázat (\textbf{dokažte!}), že $q_n$ \textbf{není} horní závorou $X$ a
 $Z_n$ \textbf{je} horní závorou $X$ pro všechna $n \in \N$. Navíc platí
 $\lim_{} |Z_n - q_n| = 0$ (\textbf{proč?}), a tedy $\lim_{} Z_n = \lim_{} q_n$.

 Označme $S \coloneqq \lim_{} Z_n = \lim_{} q_n$. Dokážeme, že $S = \sup X$. Je
 třeba ukázat, že
 \begin{enumerate}
  \item $S$ je horní závorou $X$;
  \item $S$ je nejmenší horní závorou.
 \end{enumerate}
 Předpokládejme pro spor, že existuje $x \in X$ takové, že $x > S$. To znamená,
 že existuje konstanta $c > 0$ taková, že $x - S = c$. Volme $\varepsilon
 \coloneqq c / 2$. Pro toto $\varepsilon$ z
 \hyperref[def:limita-posloupnosti]{definice limity} existuje $n_0 \in \N$
 takové, že pro všechna $n \geq n_0$ platí $|Z_n - \lim_{} Z_n| = |Z_n - S| <
 \varepsilon$. Jelikož $(Z_n)$ je nerostoucí a $S \leq Z_n$ pro každé $n \in
 \N$, je absolutní hodnota v předchozím výrazu zbytečná a můžeme zkrátka psát
 $Z_n - S < \varepsilon$. Potom ale pro všechna $n \geq n_0$ máme
 \[
  x - Z_n = x + S - S - Z_n = (x - S) + (S - Z_n) > c - \varepsilon =
  \frac{c}{2},
 \]
 čili speciálně $x > Z_n$, což je ve sporu s tím, že $Z_n$ je horní závora $X$.
 To dokazuje (1).

 Tvrzení (2) lze dokázat obdobně, akorát využitím posloupnosti $(q_n)$ spíše než
 $(Z_n)$. Opět ať pro spor existuje $Z \in \R$, které je horní závorou $X$, a $Z
 < S$. Pak nalezneme konstantu $c > 0$ takovou, že $S - Z = c$. Opět z
 \hyperref[def:limita-posloupnosti]{definice limity} vezmeme $\varepsilon
 \coloneqq c / 2$ a k němu $n_0 \in \N$ takové, že $\forall n \geq n_0$ platí $S
 - q_n < \varepsilon$, kde absolutní hodnotu jsme mohli vynechat, ježto jest
 posloupnost $(q_n)$ neklesající a $S \geq q_n$ pro každé $n \in \N$. Nyní pro
 $n \geq n_0$ platí
 \[
  q_n - Z = q_n - S + S - Z = (q_n - S) + (S - Z) > c - \varepsilon =
  \frac{c}{2},
 \]
 čili speciálně $q_n > Z$, což je ve sporu s tím, že $q_n$ není horní závora $X$
 pro žádné $n \in \N$, zatímco $Z$ je.

 Tím je důkaz dokončen.
\end{propproof}
\begin{figure}[ht]
 \centering
 \begin{subfigure}[b]{.99\textwidth}
  \centering
  \begin{tikzpicture}
   \tkzDefPoints{0/0/a,12/0/b}
   \tkzDrawSegment(a,b)

   \tkzDefPoint(8,0){S}
   \tkzLabelPoint[BrickRed,yshift=-1mm](S){$S$}
   \tkzDrawSegment[ultra thick,BrickRed,latex-|](a,S)
   \tkzLabelSegment[pos=0.5,yshift=-1mm](a,S){$\clr{X}$}
   \tkzDefPoints{3/0/q0,11/0/Z0,7/0/q1}
   \tkzDrawPoint[RoyalBlue,size=6](q0)
   \tkzDrawPoint[ForestGreen,size=6](Z0)
   \tkzDrawPoint[Fuchsia,size=6](q1)
   \tkzLabelPoint[above,yshift=2mm,RoyalBlue](q0){$q_0$}
   \tkzLabelPoint[above,yshift=2mm,ForestGreen](Z0){$Z_1 \coloneqq Z_0$}
   \tkzLabelPoint[above,yshift=2mm,Fuchsia](q1){$q_1 \coloneqq
   \frac{Z_0+q_0}{2}$}
  \end{tikzpicture}
 \end{subfigure}
 \begin{subfigure}[b]{.99\textwidth}
  \centering
  \begin{tikzpicture}
   \tkzDefPoints{0/0/a,12/0/b}
   \tkzDrawSegment(a,b)

   \tkzDefPoint(8,0){S}
   \tkzLabelPoint[BrickRed,yshift=-1mm](S){$S$}
   \tkzDrawSegment[ultra thick,BrickRed,latex-|](a,S)
   \tkzLabelSegment[pos=0.5,yshift=-1mm](a,S){$\clr{X}$}
   \tkzDefPoints{7/0/q1,11/0/Z1,9/0/Z2}
   \tkzDrawPoint[RoyalBlue,size=6](q1)
   \tkzDrawPoint[ForestGreen,size=6](Z1)
   \tkzDrawPoint[Fuchsia,size=6](Z2)
   \tkzLabelPoint[above,yshift=2mm,RoyalBlue](q1){$q_2 \coloneqq q_1$}
   \tkzLabelPoint[above,yshift=2mm,ForestGreen](Z1){$Z_1$}
   \tkzLabelPoint[above,yshift=2mm,Fuchsia](Z2){$Z_2 \coloneqq \frac{Z_1 +
   q_1}{2}$}
   \tkzDefPoints{6/-1/d1,6/-1.2/d2,6/-1.4/d3}
   \tkzDrawPoints(d1,d2,d3)
  \end{tikzpicture}
 \end{subfigure}
 \caption{Důkaz axiomu úplnosti}
 \label{fig:axiom-uplnosti}
\end{figure}
\begin{exercise}{}{axiom-uplnosti}
 Dokažte všechna (\textbf{proč?}) a (\textbf{dokažte!}) v důkazu
 \hyperref[prop:axiom-uplnosti]{předchozího tvrzení}.
\end{exercise}

Jako každé poctivé tvrzení, jmá i \hyperref[prop:axiom-uplnosti]{axiom úplnosti}
svých důsledkův. Tyto bychom pochopitelně dokázati uměli i bez něj, neboť axiom
úplnosti z naší konstrukce reálných čísel přímo plyne. Nicméně, zcela jistě jej
lze použít jako nástroj ke zkrácení některých důkazů.

Nejprve duální tvrzení.

\begin{proposition}{}{axiom-infima}
 Každá zdola omezená podmnožina $\R$ má infimum.
\end{proposition}
\begin{propproof}
 Cvičení. Doporučujeme čtenářům se zamyslet, jak tvrzení snadno plyne z
 \hyperref[prop:axiom-uplnosti]{axiomu úplnosti}, aniž opakují konstrukci z jeho
 důkazu.
\end{propproof}

Jedno, jak bude časem vidno, mimořádně užitečné tvrzení dí, že shora omezené
rostoucí či neklesající posloupnosti a zdola omezené klesající či nerostoucí
posloupnosti mají vždy limitu. To je opět intuitivně zřejmý fakt (jistě?), ale,
kterak čtenáři doufáme již pozřeli, tvrzení o věcech nekonečných řídce radno
nechati pouze intuici.

\begin{lemma}{Limita monotónní posloupnosti}{limita-monotonni-posloupnosti}
 \begin{enumerate}[label=(\alph*)]
  \item Každá rostoucí nebo neklesající shora omezená posloupnost je
   konvergentní.
  \item Každá klesající nebo nerostoucí zdola omezená posloupnost je
   konvergentní.
 \end{enumerate}
\end{lemma}
\begin{lemproof}
 Dokážeme pouze část (a), část (b) je ponechána jako cvičení.

 Ať $x:\N \to \R$ je neklesající posloupnost. Důkaz pro rostoucí posloupnost je
 téměř dokonale stejný, liše se akorát ostrými nerovnostmi v několika výrazech.
 Z předpokladu je $x$ shora omezená, tudíž má množina jejích členů $\{x_n \mid n
 \in \N\}$ horní závoru. Z \hyperref[prop:axiom-uplnosti]{axiomu úplnosti} má
 tato množina též supremum; označíme je $S$.

 Ukážeme, že $\lim x = S$. Ať je $\varepsilon>0$ dáno. Z
 \hyperref[def:supremum-a-infimum]{definice suprema} není $S - \varepsilon$
 horní závora množiny $\{x_n \mid n \in \N\}$. Tedy existuje $n_0 \in \N$
 takové, že $x_{n_0} > S - \varepsilon$. Protože $x$ je neklesající -- tj. $x_n
 \geq x_{n_0}$, kdykoli $n \geq n_0$ -- platí rovněž $x_n > S - \varepsilon$ pro
 všechna $n \geq n_0$. Jelikož $S$ je horní závora množiny členů $x$, platí $S
\geq x_n$ pro všechna $n \in \N$. To však znamená, že $|x_n - S| = S - x_n$, a
tedy z nerovnosti $x_n > S - \varepsilon$ po úpravě plyne, že $\varepsilon > S -
x_n = |x_n - S|$, čili $\lim x = S$.
\end{lemproof}

Posledním důsledkem \hyperref[prop:axiom-uplnosti]{axiomu úplnosti}, který si
uvedeme, je tzv. \emph{Archimédova vlastnost reálných čísel}. Obecně, těleso se
nazývá \emph{Archimédovo}, když vágně řečeno neobsahuje žádné nekonečně velké
ani nekonečně malé prvky \textbf{vzhledem ke zvolené absolutní hodnotě}. Ukazuje
se, že na reálných číslech lze definovat jen dva typy funkcí absolutní hodnoty
-- jednu \uv{obvyklou}, též vyjádřitelnou vztahem $|x| = \sqrt{x^2}$, a pak tzv.
\href{https://en.wikipedia.org/wiki/P-adic_valuation}{$p$-adickou absolutní
hodnotu} pro $p$ prvočíslo. Libovolná další konstrukce absolutní hodnoty
(majíc přirozené vlastnosti) již je ekvivalentní absolutní hodnotě jednoho z
těchto typů. Reálná čísla jsou Archimédova vzhledem k obvyklé absolutní hodnotě,
ale nikoliv vzhledem k libovolné $p$-adické absolutní hodnotě.

\begin{lemma}{Archimédova vlastnost reálných
 čísel}{archimedova-vlastnost-realnych-cisel}
 Pro každé $\varepsilon \in \R, \varepsilon>0$, existuje $n \in \N$ takové, že
 $1 / n < \varepsilon$.
\end{lemma}
\begin{lemproof}
 Stačí dokázat, že
 \[
  \inf \left\{\frac{1}{n} \mid n \in \N\right\} = 0,
 \]
 neboť potom z \hyperref[def:supremum-a-infimum]{definice infima} pro každé
 $\varepsilon>0$ není $0 + \varepsilon = \varepsilon$ dolní závorou $\{1 / n
 \mid n \in \N\}$, čili existuje $n \in \N$ takové, že $1 / n < \varepsilon$.

Číslo $0$ je zřejmě dolní závorou množiny $\{1 / n \mid n \in \N\}$. Podle
\myref{tvrzení}{prop:axiom-infima} má tato množina infimum, označme je $i$. Pro
spor ať $i > 0$. Potom $1 / i \in \R$ a z nerovnosti $1 / n \geq i$ ($i$ je
dolní závora) plyne, že $n \leq 1 / i$ pro všechna $n \in \N$. Potom je ovšem
číslo $1 / i$ horní závorou množiny $\N$ a podle
\hyperref[prop:axiom-uplnosti]{axiomu úplnosti} má množina $\N$ supremum;
označme je $S$. Pro každé $n \in \N$ tudíž platí $n \leq S$. Ovšem, z
\hyperref[def:prirozena-cisla]{definice přirozených čísel} platí $n+1 \in \N$
pro každé $n \in \N$. Speciálně toto tedy znamená, že $n + 1 \leq S$ pro každé
$n \in \N$. Pak je ovšem $S - 1$ horní závorou množiny $\N$, což je spor, neboť
$S$ bylo z předpokladu supremum $\N$.

Musí pročež platit $i = 0$, což bylo dokázati.
\end{lemproof}

\begin{remark}{}{archimedova-vlastnost-realnych-cisel}
 \myref{Lemma}{lem:archimedova-vlastnost-realnych-cisel} v podstatě říká, že
 $\lim_{n \to \infty} 1 / n = 0$.

 Bedliví čtenáři si mohou pamatovat, že jsme ono lemma již v předchozím textu
 bez uvedení použili (například v důkaze \myref{důsledku}{cor:r-jsou-uplna}).
 Jedná se však z naší strany o drzost pouze malou. Totiž, jeho platnost je téměř
 okamžitým důsledkem \myref{tvrzení}{prop:hustota-q-v-r}, jak si čtenáři rádi
 ověří v~následujícím cvičení.
\end{remark}
\begin{exercise}{}{archimedes-z-hustoty}
 Dokažte, že \myref{lemma}{lem:archimedova-vlastnost-realnych-cisel} je
 důsledkem \myref{tvrzení}{prop:hustota-q-v-r}.
\end{exercise}

\subsection{Bolzanova-Weierstraßova věta}
\label{ssec:bolzanova-weierstrassova-veta}

Konečně kráčíme cestou definice intervalu a důkazu slibované
Bolzanovy-Weierstraßovy věty. Vybaveni pojmy
\hyperref[def:maximum-a-minimum]{maxima (minima)} a
\hyperref[def:supremum-a-infimum]{suprema (infima)}, můžeme intuitivní
představě intervalu dát formální ráz. Vágně řečeno je interval \emph{souvislá}
podmnožina $\R$. Formálně je no ... vlastně totéž.

\begin{definition}{Interval}{interval}
 Podmnožinu $I \subseteq \R$ nazveme \emph{intervalem}, pokud pro každé dva
 prvky $x < y \in I$ a $z \in \R$ platí
 \[
  x < z < y \Rightarrow z \in I.
 \]
\end{definition}

Intervaly mohou být otevřené, uzavřené a polouzavřené (či polootevřené?). Tyto
vlastnosti intervalů jsou definovány pomocí existence maxim a minim.

\begin{definition}{Typy intervalů}{typy-intervalu}
 Ať $I \subseteq \R$ je interval. Řekneme, že $I$ je
 \begin{itemize}
  \item \emph{otevřený}, když \textbf{nemá} maximum ani minimum;
  \item \emph{uzavřený}, když \textbf{má} maximum i minimum;
  \item \emph{shora uzavřený}, když má pouze maximum, ale nikoli minimum;
  \item \emph{zdola uzavřený}, když má pouze minimum, ale nikoli maximum.
 \end{itemize}
 Otevřený interval $I$ zapisujeme jako $I = (a,b)$, kde $a = \inf I$ a $b = \sup
 I$. Čísla $a,b$ mohou být i $ \pm \infty$, pokud $I$ není shora či zdola
 omezený.

 Uzavřený interval $I$ zapisujeme jako $I = [a,b]$, kde $a = \min I$ a $b = \max
 I$. \textbf{Pozor!} Zde prvky $a$ i $b$ jsou striktně reálná čísla, tedy
 například $[0,\infty]$ \textbf{není} interval, neboť se nejedná o podmnožinu
 $\R$.
\end{definition}

\begin{definition}{Délka intervalu}{delka-intervalu}
 Délkou intervalu $I \subseteq \R$ s $a \coloneqq \inf I$ a $b \coloneqq \sup I$
 myslíme číslo $\lambda(I) \coloneqq b - a$, je-li toto definováno.
\end{definition}

\begin{remark}{}{delka-intervalu}
 Čtenáře snad mohlo zarazit značení $\lambda(I)$ pro délku intervalu, oproti
 zvyku podlehnuvšímu $|I|$. Písmeno $\lambda$ zde není spojeno s angl. slovem
 \textbf{l}ength, jak by se snad mohlo prve zdát, nýbrž pochází ze jména
 \textbf{L}ebesgue. Totiž, \emph{délka} intervalu je jeho \emph{objemem} či
 \emph{velikostí} vzhledem k tzv. Lebesgueově míře -- mnohem obecnější
 konstrukci umožňující měřit velikosti všemožných podmnožin reálných čísel.
\end{remark}

\begin{example}{Pár intervalů}{par-intervalu}
 Množina
 \begin{itemize}
  \item $I = (4,6)$ je otevřený interval. Zřejmě platí $4 = \inf I$ a $6 = \sup
   I$. Ovšem, $I$ nemá maximum ani minimum.
  \item $I = [-5,4]$ je uzavřený interval. Zřejmě platí $-5 = \min I = \inf I$ a
   $4 = \max I = \sup I$.
  \item $I = [-2,\infty)$ je zdola uzavřený interval. Platí $-2 = \min I = \inf
   I$ a $\infty = \sup I$.
  \item $\R = (-\infty,\infty)$ je otevřený interval. Platí $-\infty = \inf \R$
   a $\infty = \sup \R$.
  \item $I = (4,4)$ je prázdná, neboť je to z definice množina čísel $x \in \R$
   takových, že $4 < x < 4$.
  \item $I = [\exp(\tan(\log^{3}(\sqrt[7]{\pi /
   4}))),\exp(\tan(\log^{3}(\sqrt[7]{\pi / 4})))]$ je rovna
   $\{\exp(\tan(\log^{3}(\sqrt[7]{\pi / 4})))\}$, neboť je to z definice množina
   čísel $x \in \R$ takových, že
   \[
    \exp(\tan(\log^{3}(\sqrt[7]{\pi / 4}))) \leq x \leq
    \exp(\tan(\log^{3}(\sqrt[7]{\pi / 4}))).
   \]
 \end{itemize}
\end{example}

K pojmu intervalu se víže jedna speciální konstrukce zvaná \emph{systém
vnořených intervalů}. Definujeme si ji a ihned poté si povíme, čím je speciální.

\begin{definition}{Systém vnořených intervalů}{system-vnorenych-intervalu}
 \emph{Systém vnořených intervalů} je posloupnost $(I_n)_{n=0}^{\infty}$
 podmnožin $\R$ (čili zobrazení $\N \to 2^{\R}$) splňující následující podmínky:
 \begin{itemize}
  \item $I_n$ je \textbf{uzavřený} interval pro každé $n \in \N$;
  \item $I_{n+1} \subseteq I_n$ pro každé $n \in \N$;
  \item $\lim_{n \to \infty} \lambda(I_n) = 0$.
 \end{itemize}
\end{definition}

Následující tvrzení je dalším ekvivalentem \hyperref[prop:axiom-uplnosti]{axiomu
úplnosti} a \myref{důsledku}{cor:r-jsou-uplna}. V některých definicích reálných
čísel se jím \hyperref[prop:axiom-uplnosti]{axiom úplnosti} nahrazuje.

\begin{proposition}{O vnořených intervalech}{vnorene-intervaly}
 Ať $(I_n)_{n=0}^{\infty}$ je \hyperref[def:system-vnorenych-intervalu]{systém
 vnořených intervalů}. Pak $\# (\bigcap_{n=0}^{\infty} I_n) = 1$, čili v průniku
 všech intervalů $I_n$ leží přesně jeden prvek.
\end{proposition}
\begin{propproof}
 Je třeba dokázat, že takový prvek existuje a že je právě jeden. Začněme
 jednoznačností.

 Předpokládejme, že existují prvky $x,y \in \bigcap_{n=0}^{\infty} I_n$ a $x
 \neq y$. Pak ale existuje konstanta $c>0$ taková, že $|x-y| = c$. Protože však
 $x,y \in I_n$ pro každé $n \in \N$, speciálně platí $\lambda(I_n) \geq c$ pro
 každé $n \in \N$. To je spor s tím, že $\lim_{n \to \infty} \lambda(I_n) = 0$.

 Dokážeme existenci. Označme $I_n = [a_n,b_n]$. Definujme posloupnost $x:\N \to
 \R$, $x_n \coloneqq (a_n + b_n) / 2$. Na volbě čísla $(a_n + b_n) / 2$ není nic
 speciálního. Stačí volit jakékoliv $x_n \in I_n$. Ukážeme, že $x$ konverguje.
 Ať je dáno $\varepsilon>0$. Protože $\lim_{n \to \infty} \lambda(I_n) = 0$,
 nalezneme $n_0 \in \N$ takové, že $\lambda(I_{n_0})<\varepsilon$. Potom ale
 platí $|x_n-x_m|<\varepsilon$ pro všechna $m,n \geq n_0$, neboť $x_n,x_m \in
 I_{n_0}$, což je zaručeno podmínkou $I_n,I_m \subseteq I_{n_0}$.

 Podle \myref{důsledku}{cor:r-jsou-uplna} má $x$ limitu, označme ji $L$. Chceme
 ukázat, že $L \in \bigcap_{n=0}^{\infty}I_n$. K tomu je třeba ověřit, že $L \in
 I_n$ pro každé $n \in \N$. Ať pro spor existuje $n_L \in \N$ takové, že $L
 \notin I_{n_L}$. Protože intervaly jsou vnořené, znamená toto, že $L \notin
 I_n$ pro $n \geq n_L$. Volme libovolné $\varepsilon>0$. K němu nalezneme $n_I
 \in \N$ takové, že $\lambda(I_n)<\varepsilon$ pro $n \geq n_I$. Ať $n_0
 \coloneqq \max(n_L,n_I)$. Pak na jednu stranu pro $n \geq n_0$ platí
 $\lambda(I_n)<\varepsilon$ a na druhou stranu $L \notin I_n$. Sloučením obou
 vztahů dostaneme $|x_n-L| \geq \varepsilon / 2$ pro $n \geq n_0$, neboť $x_n$
 leží v polovině intervalu $I_n$ a $L$ mimo něj pro každé $n \in \N$. To je spor
 s tím, že $\lim x = L$.

 Důkaz je hotov.
\end{propproof}

\begin{figure}[ht]
 \centering
 \begin{subfigure}[b]{.99\textwidth}
  \centering
  \begin{tikzpicture}
   \tkzDefPoints{0/0/L,12/0/R}
   \tkzDrawSegment(L,R)
   \tkzDefPoints{2/0/l,10/0/r}
   \node[BrickRed] at (l) {$[$};
   \node[BrickRed] at (r) {$]$};
   \tkzDrawSegment[thick,BrickRed](l,r)
   \tkzLabelSegment[below,BrickRed,yshift=-2mm](l,r){$I_0$}
   \tkzDefPoint(6,0){x0}
   \tkzDrawPoint[size=4](x0)
   \tkzLabelPoint[above](x0){$x_0$}
  \end{tikzpicture}
 \end{subfigure}
 \begin{subfigure}[b]{.99\textwidth}
  \centering
  \begin{tikzpicture}
   \tkzDefPoints{0/0/L,12/0/R}
   \tkzDrawSegment(L,R)
   \tkzDefPoints{2/0/l,10/0/r}
   \node[BrickRed] at (l) {$[$};
   \node[BrickRed] at (r) {$]$};
   \tkzDrawSegment[BrickRed,dashed,thick](l,r)
   \tkzLabelSegment[below,BrickRed,yshift=-2mm](l,r){$I_0$}
   \tkzDefPoint(6,0){x0}
   \tkzLabelPoint[above](x0){$x_0$}

   \tkzDefPoints{3/0/l2,8/0/r2}
   \node[RoyalBlue] at (l2) {\Large $[$};
   \node[RoyalBlue] at (r2) {\Large $]$};
   \tkzDrawSegment[ultra thick,RoyalBlue](l2,r2)
   \tkzLabelSegment[below,RoyalBlue,yshift=-2mm](l2,r2){$I_1$}
   \tkzDefPoint(5.5,0){x1}
   \tkzDrawPoint[size=4](x1)
   \tkzDrawPoint[size=4](x0)
   \tkzLabelPoint[above](x1){$x_1$}
  \end{tikzpicture}
 \end{subfigure}
 \begin{subfigure}[b]{.99\textwidth}
  \centering
  \begin{tikzpicture}
   \tkzDefPoints{0/0/L,12/0/R}
   \tkzDrawSegment(L,R)
   \tkzDefPoints{2/0/l,10/0/r}
   \node[BrickRed] at (l) {$[$};
   \node[BrickRed] at (r) {$]$};
   \tkzDrawSegment[BrickRed,dashed,thick](l,r)
   \tkzLabelSegment[below,BrickRed,yshift=-2mm](l,r){$I_0$}
   \tkzDefPoint(6,0){x0}
   \tkzDrawPoint[size=4](x0)
   \tkzLabelPoint[above](x0){$x_0$}

   \tkzDefPoints{3/0/l2,8/0/r2}
   \node[RoyalBlue] at (l2) {$[$};
   \node[RoyalBlue] at (r2) {$]$};
   \tkzDrawSegment[thick,RoyalBlue,dashed](l2,r2)
   \tkzLabelSegment[below,RoyalBlue,yshift=-2mm](l2,r2){$I_1$}
   \tkzDrawPoint[size=4](x0)
   \tkzDefPoint(5.5,0){x1}
   \tkzDrawPoint[size=4](x1)
   \tkzLabelPoint[above](x1){$x_1$}

   \tkzDefPoints{3.5/0/l3,5/0/r3}
   \node[ForestGreen] at (l3) {\Large $[$};
   \node[ForestGreen] at (r3) {\Large $]$};
   \tkzDrawSegment[ultra thick,ForestGreen](l3,r3)
   \tkzLabelSegment[below,ForestGreen,yshift=-2mm](l3,r3){$I_2$}
   \tkzDefPoint(4.25,0){x2}
   \tkzDrawPoint[size=4](x2)
   \tkzLabelPoint[above](x2){$x_2$}

   \node at (6,-1) {\Large $\vdots$};
  \end{tikzpicture}
 \end{subfigure}
 \caption{Důkaz \myref{tvrzení}{prop:vnorene-intervaly}.}
 \label{fig:vnorene-intervaly}
\end{figure}

\begin{definition}{Podposloupnost}{podposloupnost}
 Řekneme, že $y:\N \to \R$ je \emph{podposloupností} posloupnosti $x:\N \to \R$,
 když pro každé $n \in \N$ existuje $m \in \N$ takové, že $y_n = x_m$. Jinak
 řečeno, každý prvek $y$ je rovněž prvkem $x$.
\end{definition}

Již máme všechny ingredience k formulaci a důkazu Bolzanovy-Weierstraßovy věty.
Je stěžejním tvrzením pro matematickou analýzu a pro matematiku obecně. Jeho
filosofický význam dlí v poznání, že v \uv{příliš velkých} strukturách přirozeně
vzniká řád.

\begin{theorem}{Bolzanova-Weierstraßova}{bolzanova-weierstrassova}
 Ať $x:\N \to \R$ je \textbf{omezená} posloupnost. Pak existuje podposloupnost
 $y$ posloupnosti $x$, která konverguje.
\end{theorem}
\begin{thmproof}
 Z omezenosti $x$ existují $s,S \in \R$ taková, že $s \leq x_n \leq S$ pro
 všechna $n \in \N$. Induktivně vyrobíme systém vnořených intervalů. Položme
 $I_0 \coloneqq [s,S]$. Za předpokladu, že $I_n = [a_n,b_n]$ je dán, sestrojíme
 $I_{n+1}$ následovně:
 \begin{equation}
  \label{eq:bw-construction}
  I_{n+1} \coloneqq \begin{cases}
   [a_n, (a_n+b_n) / 2], &\text{pokud } x_k \in [a_n, (a_n+b_n) / 2] \text{ pro
   nekonečně mnoho } k \in \N,\\
    [ (a_n+b_n) / 2,b_n ], &\text{jinak}.
  \end{cases}
 \end{equation}
 Rozmyslíme si lehce neformálním použitím matematické indukce, že tato
 konstrukce je korektní. První interval $I_0$ jistě obsahuje nekonečně mnoho
 prvků $x$, neboť obsahuje celou tuto posloupnost. Podobně, pokud $I_n$ obsahuje
 nekonečně mnoho prvků $x$, pak aspoň jedna z jeho polovin musí rovněž obsahovat
 nekonečně mnoho prvků $x$. Z konstrukce~\eqref{eq:bw-construction} pak plyne,
 že rovněž $I_{n+1}$ obsahuje nekonečně mnoho prvků $x$.

 Ověříme, že $(I_n)_{n=0}^{\infty}$ je systém vnořených intervalů podle
 \myref{definice}{def:system-vnorenych-intervalu}.
 \begin{itemize}
  \item Zcela jistě je $I_n$ uzavřený interval pro každé $n \in \N$.
  \item Rovněž zcela jistě $I_{n+1} \subseteq I_n$ pro každé $n \in \N$, neboť
   $I_{n+1}$ je jedna z polovin intervalu $I_n$.
  \item Délky intervalů $I_n$ klesají k $0$, neboť $\lambda(I_{n+1}) =
   \lambda(I_n) / 2$, a tedy $\lambda(I_n) = \lambda(I_0) / 2^{n}$. Zřejmě
   \[
    \lim_{n \to \infty} \lambda(I_n) = \lim_{n \to \infty}
    \frac{\lambda(I_0)}{2^{n}} = 0.
   \]
 \end{itemize}
 Vyberme nyní z $x$ libovolnou podposloupnost $y:\N \to \R$ takovou, že $y_n \in
 I_n$. To jistě lze, neboť každý z intervalů $I_n$ obsahuje nekonečně mnoho
 prvků posloupnosti $x$. Pak ovšem podle \myref{tvrzení}{prop:vnorene-intervaly}
 existuje prvek $L \in \bigcap_{n=0}^{\infty} I_n$ a podle důkazu téhož tvrzení
 platí $\lim y = L$. To však znamená, se znalostí
 \myref{lemmatu}{lem:limita-konvergence}, že $y$ konverguje.
\end{thmproof}

\begin{figure}[ht]
 \centering
 \begin{subfigure}[b]{.99\textwidth}
  \centering
  \begin{tikzpicture}
   \tkzDefPoints{0/0/L,12/0/R}
   \tkzDrawSegment(L,R)
   \tkzDefPoints{2/0/l,10/0/r}
   \node[BrickRed] at (l) {\Large $[$};
   \node[BrickRed] at (r) {\Large $]$};
   \tkzDrawSegment[ultra thick,BrickRed](l,r)
   \tkzLabelPoint[below,BrickRed,yshift=-2mm](l){$s$}
   \tkzLabelPoint[below,BrickRed,yshift=-2mm](r){$S$}
   \foreach \x in {1,2,...,10} {
    \tkzDefPoint(3.5 + \x / 10,0){a\x}
    \tkzDefPoint(4 + \x / 20,0){b\x}
    \tkzDrawPoints[size=4](a\x,b\x)
   }
   \tkzDefPoint(3,0){a}
   \tkzDefPoint(3.7,0){b}
   \tkzDefPoint(4.1,0){c}
   \tkzDefPoint(4.2,0){d}
   \tkzDefPoint(4.3,0){e}
   \tkzDefPoint(4.9,0){f}
   \tkzDefPoint(5.1,0){g}
   \tkzDefPoint(5.3,0){h}
   \tkzDefPoint(5.7,0){i}
   \tkzDefPoint(6.4,0){j}
   \tkzDefPoint(7,0){k}
   \tkzDefPoint(8.4,0){m}
   \tkzDefPoint(8.5,0){n}
   \tkzDrawPoints[size=4](a,b,c,d,e,f,g,h,i,j,k,m,n)
   \tkzLabelSegment[below,BrickRed,yshift=-2mm](l,r){$I_0$}
   \tkzDefPoint(6,0){x0}
   \tkzLabelPoint[above,yshift=2mm](x0){$x$}
  \end{tikzpicture}
 \end{subfigure}
 \begin{subfigure}[b]{.99\textwidth}
  \centering
  \begin{tikzpicture}
   \tkzDefPoints{0/0/L,12/0/R}
   \tkzDrawSegment(L,R)
   \tkzDefPoints{2/0/l,6/0/r}
   \node[RoyalBlue] at (l) {\Large $[$};
   \node[RoyalBlue] at (r) {\Large $]$};
   \tkzDrawSegment[ultra thick,RoyalBlue](l,r)
   \tkzLabelPoint[below,RoyalBlue,yshift=-2mm](l){$a_1$}
   \tkzLabelPoint[below,RoyalBlue,yshift=-2mm](r){$b_1$}
   \foreach \x in {1,2,...,10} {
    \tkzDefPoint(3.5 + \x / 10,0){a\x}
    \tkzDefPoint(4 + \x / 20,0){b\x}
    \tkzDrawPoints[size=4](a\x,b\x)
   }
   \tkzDefPoint(3,0){a}
   \tkzDefPoint(3.7,0){b}
   \tkzDefPoint(4.1,0){c}
   \tkzDefPoint(4.2,0){d}
   \tkzDefPoint(4.3,0){e}
   \tkzDefPoint(4.9,0){f}
   \tkzDefPoint(5.1,0){g}
   \tkzDefPoint(5.3,0){h}
   \tkzDefPoint(5.7,0){i}
   \tkzDefPoint(6.4,0){j}
   \tkzDefPoint(7,0){k}
   \tkzDefPoint(8.4,0){m}
   \tkzDefPoint(8.5,0){n}
   \tkzDrawPoints[size=4](a,b,c,d,e,f,g,h,i,j,k,m,n)
   \tkzLabelSegment[below,RoyalBlue,yshift=-2mm](l,r){$I_1$}
   \tkzDefPoint(6,0){x0}
   \tkzLabelPoint[above,yshift=2mm](x0){$x$}
  \end{tikzpicture}
 \end{subfigure}
 \begin{subfigure}[b]{.99\textwidth}
  \centering
  \begin{tikzpicture}
   \tkzDefPoints{0/0/L,12/0/R}
   \tkzDrawSegment(L,R)
   \tkzDefPoints{4/0/l,6/0/r}
   \tkzDrawSegment[ultra thick,ForestGreen](l,r)
   \tkzLabelPoint[below,ForestGreen,yshift=-2mm](l){$a_2$}
   \tkzLabelPoint[below,ForestGreen,yshift=-2mm](r){$b_2$}
   \foreach \x in {1,2,...,10} {
    \tkzDefPoint(3.5 + \x / 10,0){a\x}
    \tkzDefPoint(4 + \x / 20,0){b\x}
    \tkzDrawPoints[size=4](a\x,b\x)
   }
   \tkzDefPoint(3,0){a}
   \tkzDefPoint(3.7,0){b}
   \tkzDefPoint(4.1,0){c}
   \tkzDefPoint(4.2,0){d}
   \tkzDefPoint(4.3,0){e}
   \tkzDefPoint(4.9,0){f}
   \tkzDefPoint(5.1,0){g}
   \tkzDefPoint(5.3,0){h}
   \tkzDefPoint(5.7,0){i}
   \tkzDefPoint(6.4,0){j}
   \tkzDefPoint(7,0){k}
   \tkzDefPoint(8.4,0){m}
   \tkzDefPoint(8.5,0){n}
   \tkzDrawPoints[size=4](a,b,c,d,e,f,g,h,i,j,k,m,n)
   \node[ForestGreen] at (l) {\Large $[$};
   \node[ForestGreen] at (r) {\Large $]$};
   \tkzLabelSegment[below,ForestGreen,yshift=-2mm](l,r){$I_2$}
   \tkzDefPoint(6,0){x0}
   \tkzLabelPoint[above,yshift=2mm](x0){$x$}
   \node at (6,-1) {\Large $\vdots$};
  \end{tikzpicture}
 \end{subfigure}
 \caption{Důkaz \hyperref[thm:bolzanova-weierstrassova]{Bolzanovy-Weierstraßovy
  věty}.}
 \label{fig:bolzano-weierstrass}
\end{figure}
