\section{Číselné obory}
\label{sec:ciselne-obory}

Konstrukce číselných oborů je symetrizační proces. Přirozená čísla nejsou z
algebraického pohledu \uv{hezký} objekt, nejsou symetrická a všechny operace
jsou destruktivní -- ničí informaci o výchozím stavu. Kupříkladu operace $+$
provedená na dvojici čísel dá číslo $5$. Ovšem, nemám žádný způsob, jak se z
čísla $5$ vrátit zpět do čísel $2$ nebo $3$. V principu, v přirozených číslech
se lze pohybovat pouze jedním směrem a všechny objekty ponechané vzadu upadají v
trvalé zapomnění.

\begin{warning}{}{minus-na-N}
 Nezasvěcený, zmatený a zcela pomýlený čtenář by snad měl odvahu tvrdit, že
 přeci mohu číslo $3$ od čísla $5$ \textbf{\clr{odečíst}} a získat tím zpět
 číslo $2$. Jistě, takové tvrzení by se kvapně stalo předmětem vášnivých diskusí
 v anarchistických kroužcích velebitelů teorie polomnožin, v~kterékoli
 algebraické teorii však nemá nižádné místo.

 Vyzýváme čtenáře, aby uvážili, že definovat \uv{operaci minus} na množině
 přirozených čísel, která vlastně není formálně operací, neboť funguje pouze
 tehdy, když je levý argument větší nebo roven pravému, není komutativní a není
 \textbf{ani asociativní}, byl by čin vskutku ohyzdný.

 Znak $-$ bude mít své místo až v celých číslech, kde však rovněž nebude operací
 (stále není asociativní), bude pouze značit inverz vzhledem k operaci $+$.
\end{warning}

Tuto situaci vylepšují čísla celá, která přidávají inverzy k operaci $+$ a tím
ji symetrizují. Ovšem, operace $ \cdot $ si stále drží svůj deformační
charakter. Podobně jako tomu bylo u přirozených čísel s~operacemi $+$ a $ \cdot
$, v celých číslech operace $ \cdot $ rovněž není zvratná. Dostat se ze součinu
$-2 \cdot 3$ zpět na číslo $-2$ je nemožné.

Algebraicky nejdokonalejší jsou pak čísla racionální, která jsou již cele
symetrickou strukturou -- komutativním tělesem. Obě operace $+$ i $ \cdot $ jsou
symetrické, zvratné prostřednictvím $-$ a $^{-1}$. Pozor! Podobně jako odčítání,
ani dělení \textbf{není operace}. Výraz $p / q$ je pohodlným zápisem formálně
korektního $pq^{-1}$ vyjadřujícího součin čísla $p$ s multiplikativním inverzem
k číslu $q$.

Racionální čísla však stále mají, nikoli z algebraického, nýbrž z analytického
pohledu, jednu podstatnou neduhu. Totiž, nerozumějí si dobře s pojmem
\emph{nekonečna}. Ukazuje se, že racionální čísla mají mezi sebou \uv{nekonečně
malé} díry nejsouce pročež vhodná při modelování fyzického světa, který jsme si
lidé zvykli vnímat jako \emph{souvislý}. Tuto neduhu lze odstranit, a to
konstrukcí čísel \emph{reálných}. Ta však nebude zdaleka tak jednoduchá jako
konstrukce ostatních číselných oborů, neboť z principu věci dožaduje sobě
aparátu pro práci s nekonečně malými vzdálenostmi.

Vlastnosti číselných oborů (nebo korektněji, množin) shrnuje
\myref{tabulka}{table:vlastnosti-ciselnych-mnozin}.

\begin{table}[ht]
 \centering
 \begin{tabular}{cccc}
  \textbf{Množina} & \textbf{Struktura} & \textbf{Operace (symetrická?)} &
  \textbf{Díry}\\
  \toprule
  $\N$ & polookruh & $+$(ne), $ \cdot $(ne) & konstantní velikosti\\
  $\Z$ & obor integrity & $+$(ano), $ \cdot $(ne) & konstantní velikosti\\
  $\Q$ & komutativní těleso & $+$(ano), $ \cdot $(ano) & nekonečně malé\\
  $\R$ & komutativní těleso & $+$(ano), $ \cdot $(ano) & pouze dvě ($-\infty$ a
  $\infty$)
 \end{tabular}
 \caption{Vlastnosti číselných množin.}
 \label{table:vlastnosti-ciselnych-mnozin}
\end{table}
Nyní k samotným konstrukcím. První výzvou je konstrukce množiny přirozených
čísel $\N$. Stavebními kameny jsou množiny, tudíž přirozená čísla sama musejí
být rovněž množiny. Existuje mnoho axiomatických systémů (z nich snad
nejoblíbenější tzv.
\href{https://cs.wikipedia.org/wiki/Peanova_aritmetika}{Peanova aritmetika})
popisujících přirozená čísla, avšak, jako je tomu u axiomů vždy, nepodávají
žádnou představu o výsledné struktuře.

My předvedeme jednu konstruktivní definici, jejíž korektnost vyplývá z axiomů
teorie množin (speciálně z axiomu nekonečna), které zde však uvádět nechceme;
žádáme pročež čtenáře o jistou míru tolerance.

\begin{definition}{Přirozená čísla}{prirozena-cisla}
 Definujme $0 \coloneqq \emptyset$ a \uv{funkci následníka} jako $s(a) \coloneqq
 a \cup \{a\}$. Množina $\N$ přirozených čísel je taková množina, že $0 \in \N$
 a $s(n) \in \N$ pro každé $n \in \N$. Konkrétně, $\N$ jsou definována
 iterativně jako
 \begin{align*}
  0 &\coloneqq \emptyset,\\
  1 & \coloneqq s(0) = 0 \cup \{0\} = \{\emptyset\} = \{0\},\\
  2 & \coloneqq s(1) = 1 \cup \{1\} = \{\emptyset,\{\emptyset\}\} = \{0,1\},\\
  3 & \coloneqq s(2) = 2 \cup \{2\} =
  \{\emptyset,\{\emptyset\},\{\emptyset,\{\emptyset\}\}\} = \{0,1,2\},\\
  \vdots
 \end{align*}
 Intuitivně pojato, číslo $n$ je definováno jako množina všech přirozených čísel
 menších než ono samo, tedy $\{0,\ldots,n-1\}$.
\end{definition}

Na přirozených číslech lze definovat operace $+$ a $ \cdot $. Ukážeme si zběžně
jak.

Přirozená čísla splňují tzv. axiom rekurze, který se obvykle zavádí v
axiomatické definici přirozených čísel. V rámci našeho konstruktivního přístupu
je třeba ho dokázat. My si ho zde však pouze uvedeme, neboť onen důkaz je silně
logický a zdlouhavý.

\begin{proposition}{Axiom rekurze}{axiom-rekurze}
 Ať $X$ je neprázdná množina a $x \in X$. Pak pro každé zobrazení $f:X \to X$
 existuje jednoznačně určené zobrazení $F:\N \to X$ takové, že $F(0) = x$ a
 $F(s(n)) = f(F(n)) \; \forall n \in \N$.
\end{proposition}

Lidsky řečeno, axiom rekurze říká, že přirozenými čísly je možné \uv{číslovat}
opakované (\emph{rekurzivní}) aplikace zobrazení $f$ na prvky množiny $X$
počínaje jakýmsi pevně zvoleným prvkem. Vlastně vyrábíme nekonečný řetěz šipek
zobrazení $f$.

Uvažme například zobrazení na \myref{obrázku}{fig:zobrazeni-axiom-rekurze}.
\begin{figure}[ht]
 \centering
 \begin{tikzpicture}[scale=0.75]
  \foreach \n/\h in {a1/3,b1/2,c1/1,d1/0} {
   \tkzDefPoint(0,\h){\n}
  }
  \tkzDrawPoints[size=4](a1,b1,c1,d1)
  \tkzLabelPoint[left,xshift=-1mm](a1){$a$}
  \tkzLabelPoint[left,xshift=-1mm](b1){$b$}
  \tkzLabelPoint[left,xshift=-1mm](c1){$c$}
  \tkzLabelPoint[left,xshift=-1mm](d1){$d$}

  \tkzLabelPoint[above,yshift=3mm](a1){$X$}

  \tkzDefPoint(3,3){a2}
  \tkzDefPointsBy[translation= from a1 to a2](b1,c1,d1){b2,c2,d2}
  \tkzDrawPoints[size=4](a2,b2,c2,d2)

  \tkzLabelPoint[right,xshift=1mm](a2){$a$}
  \tkzLabelPoint[right,xshift=1mm](b2){$b$}
  \tkzLabelPoint[right,xshift=1mm](c2){$c$}
  \tkzLabelPoint[right,xshift=1mm](d2){$d$}

  \tkzLabelPoint[above,yshift=3mm](a2){$X$}

  \draw[-Latex,BrickRed,thick,shorten <= 4pt,shorten >= 4pt] (a1) -- (b2);
  \draw[-Latex,BrickRed,thick,shorten <= 4pt,shorten >= 4pt] (b1) -- (b2);
  \draw[-Latex,BrickRed,thick,shorten <= 4pt,shorten >= 4pt] (c1) -- (a2);
  \draw[-Latex,BrickRed,thick,shorten <= 4pt,shorten >= 4pt] (d1) -- (d2);
  
 \end{tikzpicture}

 \caption{Zobrazení $\clr{f}$ z \hyperref[prop:axiom-rekurze]{axiomu rekurze}.}
 \label{fig:zobrazeni-axiom-rekurze}
\end{figure}

Zde $X = \{a,b,c,d\}$ a za počáteční prvek zvolme třeba $c$. Podle
\myref{tvrzení}{prop:axiom-rekurze} existuje zobrazení $F:\N \to X$ začínající v
$c$ (tj. $F(0) = c$), které zobrazuje číslo $1$ na prvek, na který $f$ zobrazuje
$c$; číslo $2$ na prvek, na který $f$ zobrazuje ten prvek, na který zobrazuje
$c$; číslo $3$ na prvek, na který $f$ zobrazuje ten prvek, na který zobrazuje
ten prvek, na který zobrazuje $c$; číslo $4$ ... radši nic ... Snad lepší
představu poskytne \myref{obrázek}{fig:axiom-rekurze-cislovac}.

\begin{figure}[ht]
 \centering
 \begin{tikzpicture}
  \foreach \n/\h in {a1/3,b1/2,c1/1,d1/0} {
   \tkzDefPoint(0,\h){\n}
  }
  \tkzDrawPoints[size=4](a1,b1,d1)
  \tkzDrawPoint[size=4,RoyalBlue](c1)
  \tkzLabelPoint[left,xshift=-1mm](a1){$a$}
  \tkzLabelPoint[left,xshift=-1mm](b1){$b$}
  \tkzLabelPoint[left,xshift=-1mm](c1){$\clb{F(0)} = c$}
  \tkzLabelPoint[left,xshift=-1mm](d1){$d$}

  \tkzDefPoint(3,3){a2}
  \tkzDefPointsBy[translation= from a1 to a2](b1,c1,d1){b2,c2,d2}
  \tkzDrawPoints[size=4](b2,c2,d2)
  \tkzDrawPoint[size=4,RoyalBlue](a2)

  \tkzLabelPoint[above](a2){$a = \clb{F(1)} = \clr{f(c)}$}
  \tkzLabelPoint[above](b2){$b$}
  \tkzLabelPoint[above](c2){$c$}
  \tkzLabelPoint[above](d2){$d$}

  \tkzDefPoint(6,3){a3}
  \tkzDefPointsBy[translation= from a2 to a3](b2,c2,d2){b3,c3,d3}
  \tkzDrawPoints[size=4](a3,c3,d3)
  \tkzDrawPoint[size=4,RoyalBlue](b3)

  \tkzLabelPoint[above](a3){$a$}
  \tkzLabelPoint[below,yshift=-1mm](b3){$b = \clb{F(2)} = \clr{f(a)}$}
  \tkzLabelPoint[above](c3){$c$}
  \tkzLabelPoint[above](d3){$d$}

  \tkzDefPoint(9,3){a4}
  \tkzDefPointsBy[translation= from a3 to a4](b3,c3,d3){b4,c4,d4}
  \tkzDrawPoints[size=4](a4,c4,d4)
  \tkzDrawPoint[size=4,RoyalBlue](b4)

  \tkzLabelPoint[above](a4){$a$}
  \tkzLabelPoint[below,yshift=-1mm](b4){$b = \clb{F(3)} = \clr{f(b)}$}
  \tkzLabelPoint[above](c4){$c$}
  \tkzLabelPoint[above](d4){$d$}

  \draw[-Latex,BrickRed,thick,shorten <= 4pt,shorten >= 4pt,opacity=0.3] (a1) -- (b2);
  \draw[-Latex,BrickRed,thick,shorten <= 4pt,shorten >= 4pt,opacity=0.3] (b1) -- (b2);
  \draw[-Latex,RoyalBlue,thick,shorten <= 4pt,shorten >= 4pt] (c1) -- (a2);
  \draw[-Latex,BrickRed,thick,shorten <= 4pt,shorten >= 4pt,opacity=0.3] (d1) -- (d2);

  \draw[-Latex,BrickRed,thick,shorten <= 4pt,shorten >= 4pt,opacity=0.3] (b2) -- (b3);
  \draw[-Latex,BrickRed,thick,shorten <= 4pt,shorten >= 4pt,opacity=0.3] (c2) -- (a3);
  \draw[-Latex,BrickRed,thick,shorten <= 4pt,shorten >= 4pt,opacity=0.3] (d2) -- (d3);
  \draw[-Latex,RoyalBlue,thick,shorten <= 4pt,shorten >= 4pt] (a2) -- (b3);

  \draw[-Latex,RoyalBlue,thick,shorten <= 4pt,shorten >= 4pt] (b3) -- (b4);
  \draw[-Latex,BrickRed,thick,shorten <= 4pt,shorten >= 4pt,opacity=0.3] (c3) -- (a4);
  \draw[-Latex,BrickRed,thick,shorten <= 4pt,shorten >= 4pt,opacity=0.3] (d3) -- (d4);
  \draw[-Latex,BrickRed,thick,shorten <= 4pt,shorten >= 4pt,opacity=0.3] (a3) -- (b4);

  \draw[-Latex,RoyalBlue,thick,shorten <= 4pt,shorten >= 4pt] (b4) -- ($(b4) +
   (3,0)$);
  \node[right=2.9cm of b4] {\Large $\ldots$};
  
 \end{tikzpicture}

 \caption{Zobrazení $\clb{F}$ jako \uv{rekurzor} zobrazení $\clr{f}$ s
 počátečním bodem $\clb{F(0)} = c$.}
 \label{fig:axiom-rekurze-cislovac}
\end{figure}

Vybaveni \hyperref[prop:axiom-rekurze]{axiomem rekurze}, můžeme nyní definovat
operaci $+:\N \times \N \to \N$. Začneme tím, že definujeme zobrazení \uv{přičti
$n$}. Zvolme za zobrazení $f$ v \hyperref[prop:axiom-rekurze]{axiomu rekurze}
funkci následníka ${s:\N \to \N}$ definovanou $s(n) = n \cup \{n\}$. Je zřejmé,
že zobrazení \uv{přičti $n$}, pracovně označené $+_n$, musí číslo $0$ zobrazit
na $n$. Podle \hyperref[prop:axiom-rekurze]{axiomu rekurze} však existuje pouze
jediné zobrazení $+_n:\N \to \N$ splňující
\begin{align*}
 +_n(0) &= n,\\
 +_n(s(m)) &= s(+_n(m)) \; \forall m \in \N.
\end{align*}
Uvědomme si, že druhá rovnost je též velmi přirozeným požadavkem pro operaci
sčítání. Říká totiž, že následník čísla $m + n$ je tentýž jako následník čísla
$m$ sečtený s $n$.

Konečně, na $\N$ definujeme operaci $+$ předpisem
\[
 m + n \coloneqq +_n(m).
\]
V každé učebnici základů teorie množin a matematické logiky dá nyní nějakou
práci osvětlit, že takto definovaná operace $+$ je komutativní a asociativní a
že se obdobným způsobem dá definovat operace násobení. Naštěstí! Tento text není
výkladem ani jedné z pokulhávajících disciplín, a tedy těchto několik malých
kroků pro člověka a stejně tak malých kroků pro matematiku přeskočíme a věnovati
sebe dalším oborům číselným budeme.

Zcela striktně vzato, $\N$ ještě nejsou \emph{oborem}. Nejsou vlastně ani
okruhem. Přestože $(\N, \cdot ,1)$ je komutativní monoid, $(\N,+,0)$ zcela jistě
není komutativní grupa, ano rovněž pouze komutativní monoid. Takovým strukturám
se často říká (snad jen proto, aby se jim prostě nějak říkalo, ačkoliv nikoho
zvlášť nezajímají) \emph{polookruhy}. Situaci vylepšují čísla celá.

Podobně jako čísla přirozená, i čísla celá lze definovat mnoha způsoby. Uvedeme
si jeden. Na množině $\N \times \N$ dvojic přirozených čísel definujme relaci
$ \sim _{\Z}$ předpisem
\[
 (a,b) \sim _{\Z} (c,d) \overset{\text{def}}{ \iff } a + d = b +
 c.
\]
Třídám ekvivalence dvojic přirozených čísel podle $ \sim _{\Z}$ budeme říkat
\emph{celá čísla}.

\begin{definition}{Celá čísla}{cela-cisla}
 Množinu celých čísel $\Z$ definujeme jako
 \[
  \Z \coloneqq \{[(a,b)]_{ \sim _{\Z}} \mid (a,b) \in \N \times \N\}.
 \]
 Operace $+$ a $ \cdot $ na $\N$ indukují operace na $\Z$, které budeme
 označovat stejnými symboly. Konkrétně, definujme
 \begin{align*}
  [(a,b)]_{ \sim _{\Z}} + [(c,d)]_{ \sim \Z} &\coloneqq [(a+c,b+d)]_{ \sim
  \Z},\\
   [(a,b)]_{ \sim _{\Z}} \cdot [(c,d)]_{ \sim _{\Z}} & \coloneqq [(a \cdot c +
   b \cdot d,a \cdot d + b \cdot c)]_{ \sim _{\Z}}.
 \end{align*}
 Pro všechna $a,b \in \N$ navíc platí
 \[
  [(a,b)]_{ \sim _{\Z}} + [(b,a)]_{ \sim _{\Z}} = [(a+b,b+a)]_{ \sim _{\Z}} =
  [(0,0)]_{ \sim _{\Z}},
 \]
 kde poslední rovnost platí, protože $+$ je komutativní. Čili, prvek
 $[(b,a)]_{ \sim _{\Z}}$ je inverzní k~prvku $[(a,b)]_{ \sim _{\Z}}$ vzhledem k
 $+$. Značíme ho $-[(a,b)]_{ \sim _{\Z}}$. Odtud plyne, že $(\Z,+,-,[(0,0)]_{
 \sim _{\Z}})$ je komutativní grupa, pročež je
 \[
  (\Z,+,-,[(0,0)]_{ \sim _{\Z}}, \cdot ,[(1,0)]_{ \sim_{\Z}})
 \]
 komutativní okruh. Je snadné si uvědomit, že je to rovněž obor integrity.
\end{definition}

Čtenáře snad povaha množiny $\Z$ z \hyperref[def:cela-cisla]{předchozí definice}
zaráží. Zcela jistě to není ta \uv{obvyklá}. Ovšem, přechod od této verze celých
čísel k té běžně užívané je zcela bezbolestný. Stačí se totiž dívat na třídy
ekvivalence $[(a,b)]_{ \sim _{\Z}}$ jako na \uv{čísla} $a-b$. Ponecháváme na
čtenáři, aby ověřil, že definice operací $+$ a $-$ v naší verzi $\Z$ odpovídají
těm na celých číslech v jejich zvyk ctící podobě. My budeme této korespondence
drze využívat bez varování a mluvit o oboru integrity $(\Z,+,-,0, \cdot ,1)$.

\begin{exercise}{Hrátky s celými čísly}{hratky-s-celymi-cisly}
 Množinou $\Z$ zde myslíme tu z \myref{definice}{def:cela-cisla}. Ověřte, že
 \begin{enumerate}
  \item relace $ \sim _{\Z}$ je skutečně ekvivalence;
  \item operace $+$ a $ \cdot $ jsou dobře definované. To znamená, že nezávisí
   na volbě konkrétního reprezentanta z každé třídy ekvivalence. Ještě
   konkrétněji, dobrá definovanost zde značí fakt, že
   \begin{align*}
    [(a,b)]_{ \sim_{\Z}} + [(c,d)]_{ \sim _{\Z}} &= [(a',b')]_{ \sim _{\Z}} +
    [(c',d')]_{ \sim _{\Z}},\\
    [(a,b)]_{ \sim_{\Z}} \cdot [(c,d)]_{ \sim _{\Z}} &= [(a',b')]_{ \sim _{\Z}}
    \cdot [(c',d')]_{ \sim _{\Z}},
   \end{align*}
   kdykoli $(a,b) \sim _{\Z} (a',b')$ a $(c,d) \sim _{\Z} (c',d')$;
  \item operace $+$, $-$ a inverz $-$ podle naší definice souhlasí s operacemi
   danými stejnými symboly na \uv{běžné} verzi celých čísel při korespondenci
   \[
    [(a,b)]_{ \sim_{\Z}} \leftrightarrow a - b.
   \]
   Konkrétně, pro operaci $+$ toto znamená, že platí korespondence
   \[
    [(a,b)]_{ \sim_{\Z}} + [(c,d)]_{ \sim _{\Z}} \leftrightarrow (a - b) + (c -
    d)
   \]
   a nezávisí na výběru reprezentanta z tříd ekvivalence $[(a,b)]_{ \sim _{\Z}}$
   a $[(c,d)]_{ \sim_{\Z}}$.
 \end{enumerate}
\end{exercise}

Přechod od celých čísel k racionálním obnáší definovat na celých číslech
\uv{dělení} -- v algebraické hantýrce definovat inverz k operaci $ \cdot $ a
učiniti tímť z oboru $(\Z,+,-,0, \cdot ,1)$ těleso. Ten je překvapivě snadný
úkol a proces \uv{racionalizace}, nazývaný oficiálně \emph{lokalizace}, lze v
podstatě krok po kroku replikovat pro libovolný obor integrity.

Snad není překvapením, že racionální čísla budou třídy ekvivalence dvojic
$(a,b)$ celých čísel (s~$b \neq 0$), které budeme ovšem zapisovat tradičně $a /
b$. Princip za konstrukcí racionálních čísel z čísel celých není nepodobný tomu
za konstrukcí celých čísel z čísel přirozených. Totiž, \emph{zlomky} pro nás
budou rovněž třídy ekvivalence. Čtenář dobře učiní, přesvědčí-li sebe, že se
zlomky jako s třídami ekvivalence vlastně zachází od doby, kdy mu byly
představeny. Totiž, mám-li $a,b \in \Z$ obě dělitelná číslem $n \in \Z$, řekněme
$a = nk$ a $b = nl$ pro vhodná $k,l \in \Z$, pak píšeme
\[
 \frac{a}{b} = \frac{nk}{nl} = \frac{k}{l},
\]
ačkoli ve skutečnosti $a \neq k$ a $b \neq l$, čili rovnost výše dlužno
nevejmouti absolutně. Zlomek $a / b$ jsme totiž zvyklí vnímat jako třídu
ekvivalence představující nějakou část celku. Tento pohled je snadné
formalizovat.

\begin{definition}{Racionální čísla}{racionalni-cisla}
 Definujme ekvivalenci $ \sim _{\Q}$ na dvojicích $\Z \times (\Z \setminus
 \{0\})$ předpisem
 \[
  (a,b) \sim _{\Q}(c,d) \overset{\text{def}}{\iff} a \cdot d = b
  \cdot c.
 \]
 Třídu ekvivalence $[(a,b)]_{ \sim _{\Q}}$ budeme zapisovat $a / b$ a položíme
 \[
  \Q \coloneqq \left\{ \frac{a}{b} \mid a,b \in \Z \times (\Z \setminus \{0\})
  \right\}.
 \]
 Operace $+$ a $-$ indukují operace na $\Q$, jež budeme značit stejně.
 Konkrétně,
 \begin{align*}
  \frac{a}{b} + \frac{c}{d} &\coloneqq \frac{a \cdot d+b \cdot c}{b \cdot d},\\
  \frac{a}{b} \cdot \frac{c}{d} & \coloneqq \frac{a \cdot c}{b \cdot d}.
 \end{align*}
 Navíc, prvek $b / a$ je inverzní k prvku $a / b$ vzhledem k $ \cdot $, pokud
 $a \neq 0$. Budeme ho značit $(a / b)^{-1}$. Snadno se ověří, že
 \[
  (\Q,+,-,0, \cdot,^{-1},1)
 \]
 je těleso, kde jsme ztotožnili prvky $a / 1 \in \Q$ s prvky $a \in \Z$.
\end{definition}

\begin{exercise}{Hrátky s racionálními čísly}{hratky-s-racionalnimi-cisly}
 Ověřte, že $ \sim _{\Q}$ je skutečně ekvivalence a že operace $+$ a $ \cdot $
 na $\Q$ jsou dobře definované (nezávisejí na výběru reprezentanta) a odpovídají
 \uv{obvyklým} operacím zlomků.
\end{exercise}

Konstrukce reálných čísel z racionálních je zcela jistě nejnáročnější úkol a
nelze ho docílit čistě algebraicky. Potíž dlí už v samotné intuici. Totiž, jak
již zminiechom, racionální čísla mají mezi sebou \uv{díry}. Formalizovat tento
pojem však není přímočaré. Zatím nejlepší představu, kterou jsme schopni
nastínit, je ta, že \uv{racionální úsečka} je \uv{tečkovaná} -- každému jejímu
bodu mohu přiřadit nějaké přirozené číslo. To znamená, že každé její dva body
jsou od sebe vzdáleny, neboť je dokáži od sebe rozlišit dost na to, abych jim
přiřadil dvě různá čísla. Naopak, s \uv{reálnou úsečkou} toto učinit nemohu.
Jednotlivé body do sebe splývají a vytvářejí \uv{plynulý} obraz.

Přenosu této intuitivní představy do praxe brání fakt, že dvě racionální čísla
jsou od sebe sice vzdálena, ale \uv{nekonečně málo}. Další kapitola je věnována
rigoróznímu pohledu na tuto problematiku a konstrukci reálných čísel.
