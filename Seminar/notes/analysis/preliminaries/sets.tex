\section{Základní pojmy z teorie množin}
\label{sec:zakladni-pojmy-z-teorie-mnozin}

Teorie množin tvoří společně s logikou základ moderní matematiky. Jedno možné
přirovnání je, že množiny tvoří svět, který lze zkoumat pomocí logiky. Pojem
\uv{množina} (podobně jako i \uv{pravda} a \uv{lež} v logice) není možné v
teorii množin definovat, poněvadž je její základní stavební jednotkou. Stejně
jako všechny teorie současné matematiky je i teorie množin definována
\emph{axiomaticky}. Axiomy jsou logické výroky, které v dané teorii nelze
dokázat, a jsou a priori označeny za pravdivé. Jsou vlastně jakousi matematickou
verzí zázraku. Přestože znalost a porozumění axiomům teorie množin se považuje
za základ matematického vzdělání, jejich podoba je tomuto textu irelevantní a
zmiňovat je nebudeme. Snad kromě toho prvního, asi nejpřirozenějšího možného --
\uv{Existuje množina}.

Intuitivně asi každý matematik přemýšlí o množinách jako o souborech prvků,
které spolu nějakým způsobem souvisejí. Fakt, že prvek $x$ je součástí množiny
$A$, zapisujeme jako $x \in A$ a čteme \uv{$x$ náleží/je prvkem $A$} (symbol $
\in $ je pochroumané $e$ v angl. slově \textbf{e}lement). Když $B$ je množina,
jejíž každý prvek leží rovněž v $A$, pak píšeme $B \subseteq A$ a čteme tento
výrok jako \uv{$B$ je podmnožinou $A$} (případně \uv{$A$ je nadmnožinou $B$}).
Pomocí symbolu náležení ($ \in $) lze tento vztah též logicky vyjádřit jako
\[
 (B \subseteq A) \Leftrightarrow (x \in B \Rightarrow x \in A),
\]
tedy výrokem \uv{Když $x$ je prvkem $B$, pak $x$ je prvkem $A$.}

Naopak, fakt, že $y$ \emph{není} prvkem $A$, nezapisujeme krkolomně $\neg (y \in
A)$, nýbrž zkrátka $y \notin A$, a fakt, že $C$ \emph{není} podmnožinou $A$,
nepřekvapivě jako $C \nsubseteq A$. Potřebujeme-li zdůraznit, že $C$ je
podmnožinou $A$, ale není celou množinou $A$, píšeme $C \subsetneq A$.
\begin{warning}{}{mnozina-bez-poradi}
 Mnoho začínajících matematiků pěstuje slabě nepřesnou intuici o pojmu množiny.
 Totiž, množinu lze vnímat jako soubor prvků; není však radno chovat představu,
 že tyto prvky mají uvnitř množiny nějaké \uv{umístění} či \uv{pořadí} nebo
 \uv{četnost} či \uv{počet výskytů}. Že řada lidí z~počátku přisuzuje množinám a
 jejich prvkům tyto vlastnosti, je vrub na úsudku velmi přirozený.

 Množina jako taková je koncept, který nemá přesný ekvivalent ve světě vnímaném
 smysly. Na kupce sena vždy dokážeme říct, které stéblo je nahoře a které dole;
 rozlišujeme, zda máme v lednici deset pivo nebo jedno. V množině nikolivěk.
\end{warning}
Existuje speciální množina, $\emptyset$, jíž říkáme \emph{prázdná}, nemajíc z
definice žádný prvek. Jako názorný příklad užití universálního kvantifikátoru
lze za definici prázdné množiny považovat výrok
\[
 \forall x: x \notin \emptyset.
\]
Je dobré si povšimnout, že $\emptyset$ je z definice podmnožinou každé množiny.
Totiž, $x \in \emptyset$ je výrok vždy lživý a, pamatujte, ze lži plyne (aspoň v
matematické logice) jak lež, tak pravda. Tedy, výrok $x \in \emptyset
\Rightarrow x \in A$ je vždy pravdivý. Filosofickou otázku, zda dává smysl, že
\uv{nic} je vždy součástí \uv{něčeho}, s lehkým srdcem přenecháváme kroužkům
nadšených bakalantů teologické fakulty.

Podobně, množina je též vždy svojí vlastní podmnožinou, neboť výrok $x \in A
\Rightarrow x \in A$ je rovněž vždy pravdivý. Speciálně, každá množina kromě
prázdné má přinejmenším dvě podmnožiny -- prázdnou množinu a sebe samu. Snad
pichlavější otázku, zda dává smysl, že každá věc je svou vlastní součástí, s
lehkým srdcem přenecháváme doktorandům teologické fakulty.

\emph{Velikostí} množiny $A$ myslíme (v intuitivním smyslu) počet jejích prvků a
zapisujeme ji $\# A$. Je-li $A$ nekonečná, píšeme výmluvně $\# A = \infty$.
Často je též užitečné přemýšlet o všech podmnožinách dané množiny rovněž jako o
množině. Značíme ji jako $2^{A}$. Za původem tohoto značení stojí fakt, že má-li
$A$ $n$ prvků, pak má $2^{n}$ podmnožin. Totiž, představme si například všechny
prvky $A$ seřazené nějak náhodně za sebou. Libovolnou podmnožinu $A$ získám tak,
že začnu s prázdnou \uv{krabicí} a u každého prvku se postupně rozhodnu, zda jej
do ní \uv{hodím}, či ne. Pro každý prvek mám $2$ možnosti, proto celkově pro $n$
prvků mám
\[
 \underbrace{2 \cdot 2 \cdot \ldots \cdot 2}_{n-\text{krát}}
\]
možností, jak vyrobit unikátní podmnožinu. Symbolicky můžeme psát $\# 2^{A}
= 2^{\# A}$.

\begin{figure}[ht]
 \centering
 \begin{tikzpicture}
  \node[vertex,BrickRed] (v1) at (1,0) {};
  \node[vertex] (v2) at (2,0) {};
  \node[vertex] (v3) at (3,0) {};
  \node[vertex,BrickRed] (v4) at (4,0) {};
  \node[vertex,BrickRed] (v5) at (5,0) {};
  \node[vertex,BrickRed] (v6) at (6,0) {};
  \node[vertex] (v7) at (7,0) {};
  
  \node[above=1mm of v1,BrickRed] {$1$};
  \node[above=1mm of v2] {$2$};
  \node[above=1mm of v3] {$3$};
  \node[above=1mm of v4,BrickRed] {$4$};
  \node[above=1mm of v5,BrickRed] {$5$};
  \node[above=1mm of v6,BrickRed] {$6$};
  \node[above=1mm of v7] {$7$};
  
  \node[below=1 of v1,BrickRed] (l1) {ano};
  \node[below=1 of v2] (l2) {ne};
  \node[below=1 of v3] (l3) {ne};
  \node[below=1 of v4,BrickRed] (l4) {ano};
  \node[below=1 of v5,BrickRed] (l5) {ano};
  \node[below=1 of v6,BrickRed] (l6) {ano};
  \node[below=1 of v7] (l7) {ne};

  \draw[thick,<-,BrickRed,shorten > =2pt] (l1) -- (v1);
  \draw[thick,<-,shorten > =2pt] (l2) -- (v2);
  \draw[thick,<-,shorten > =2pt] (l3) -- (v3);
  \draw[thick,<-,BrickRed,shorten > =2pt] (l4) -- (v4);
  \draw[thick,<-,BrickRed,shorten > =2pt] (l5) -- (v5);
  \draw[thick,<-,BrickRed,shorten > =2pt] (l6) -- (v6);
  \draw[thick,<-,shorten > =2pt] (l7) -- (v7);
  
 \end{tikzpicture}

 \caption{Výběr podmnožiny $\clr{\{1,4,5,6\}}$ z množiny $\{1,2,3,4,5,6,7\}$.}
 \label{fig:mnozina-vsech-podmnozin}
\end{figure}
 
\input{preliminaries/sets/operations}
\input{preliminaries/sets/tuples}
\input{preliminaries/sets/relations}
\input{preliminaries/sets/equivalence}
\input{preliminaries/sets/orderings}
\input{preliminaries/sets/maps}
