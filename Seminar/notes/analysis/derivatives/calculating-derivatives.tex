\section{Metody výpočtu derivací}
\label{sec:metody-vypoctu-derivaci}

Tato sekce shrnuje základní tvrzení, která činí z výpočtu derivací překvapivě
silně algoritmický proces, přirozeně za předpokladu znalosti derivací jistých
\uv{běžných} funkcí.

Začneme tím, jak se derivace chová vzhledem ke součtu, součinu a podílu funkcí.

\begin{theorem}{Aritmetika derivací}{aritmetika-derivaci}
 Ať $f,g:M \to \R$ jsou reálné funkce a $a \in M$. Pak platí
 \begin{enumerate}
  \item $(f + g)'(a) = f'(a) + g'(a)$, dává-li pravá strana smysl;
  \item $(f \cdot g)'(a) = f'(a)g(a) + f(a)g'(a)$, dává-li pravá strana smysl,
   $g$ je spojitá v $a$ platí $g(a) \neq 0$;
  \item $(f / g)'(a) = \frac{f'(a)g(a) - f(a)g'(a)}{g^2(a)}$, dává-li pravá
   strana smysl a $f / g$ je spojitá v $a$.
 \end{enumerate}
\end{theorem}
\begin{thmproof}
 Podobně jako tomu bylo i v případě \hyperref[thm:aritmetika-limit]{věty o
 aritmetice limit}, je důkaz tohoto tvrzení zdlouhavý a výpočetní. Důkaz bodu
 (1) je triviální a bodu (2) snadný; jsou pročež přenechány čtenáři. Dokážeme
 bod (3).

 Protože $f / g$ je z předpokladu spojitá v $a$, nalezneme $\delta>0$ takové, že
 $g$ je nenulová na $B(a,\delta)$. Pro $x \in B(a,\delta)$ počítáme
 \begin{align*}
  \frac{f(x)}{g(x)} - \frac{f(a)}{g(a)} &= \frac{f(x)g(a) -
  f(a)g(x)}{g(x)g(a)}\\
                                        &= \frac{f(x)g(a) - f(a)g(a) + f(a)g(a)
                                        - f(a)g(x)}{g(x)g(a)}\\
                                        &= \frac{1}{g(x)g(a)}\left( (f(x) -
                                        f(a))g(a) - f(a)(g(x) - g(a)) \right).
 \end{align*}
 Pak
 \begin{align*}
  \left( \frac{f}{g} \right)'(a) &= \lim_{x \to a} \frac{1}{x-a}\left(
  \frac{f(x)}{g(x)} - \frac{f(a)}{g(a)} \right)\\
                                 &= \lim_{x \to a} \frac{1}{g(x)g(a)}\left(
                                 \frac{f(x) - f(a)}{x-a}g(a) - f(a) \frac{g(x) -
                                g(a)}{x-a} \right)\\
                                 &= \lim_{x \to a} \frac{1}{g(x)g(a)}\left(
                                 \lim_{x \to a} \frac{f(x) - f(a)}{x-a}g(a) -
                                \lim_{x \to a} f(a) \frac{g(x) - g(a)}{x-a}
                               \right)\\
                                 &= \frac{1}{g^2(a)}\left( f'(a)g(a) - f(a)g'(a)
                                 \right),
 \end{align*}
 čímž je důkaz hotov.
\end{thmproof}

\begin{exercise}{}{aritmetika-derivaci}
 Dokažte body (1) a (2) ve \myref{větě}{thm:aritmetika-derivaci}.
\end{exercise}


