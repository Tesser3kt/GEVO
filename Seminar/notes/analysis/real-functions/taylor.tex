\chapter{Taylorův polynom}
\label{chap:tayloruv-polynom}

% TODO
\clr{\textbf{Tato kapitola se nachází v pracovní verzi. Neočekávejte obrázky,
		naopak očekávejte chyby a podivné formulace.}}

Polynomy jsou hezké funkce. Dají se donekonečna derivovat -- všechny tyto
derivace jsou navíc spojité -- pomocí
\href{https://en.wikipedia.org/wiki/Horner%27s_method}{Hornerova schématu} se
 snadno počítá jejich hodnota v daném bodě a stejně snadno se hledají jejich
 kořeny -- body, kde jsou nulové. Není proto překvapivé, že se matematici již
 dlouho snaží aproximovat hodnoty nepolynomiálních funkcí (jako $\exp$, $\log$
 atd.) hodnotami polynomů. V této kapitole si ujasníme, co vlastně myslíme
 \emph{aproximací}, jak jednu konkrétní sestrojit a (aspoň povrchově), k čemu je
 dobrá.

\begin{definition}{Polynomiální funkce}{polynomialni-funkce}
 Řekneme, že funkce $f:\R \to \R$ je \emph{polynomiální}, když existuje $n \in
 \N$ a koeficienty $a_i \in \R, i \leq n$, takové, že
 \[
  f(x) = \sum_{i=0}^{n} a_i x^{i} \quad \forall x \in \R.
 \]
\end{definition}

\begin{remark}{}{polynom-vs-polynomialni-funkce}
 Striktně vzato je rozdíl mezi \emph{polynomem} a \emph{polynomiální funkcí}.
 Polynom je formální výraz tvaru
 \[
  \sum_{i=0}^{n} a_i x^{i},
 \]
 kde $x$ je pouze symbol a nepředstavuje žádnou hodnotu. Polynomiální funkce je
 pak funkce, která vlastně dosazuje do nějakého polynomu za $x$ číslo.

 My však těchto rozdílů dbát nebudeme a slovy \emph{polynom} i
 \emph{polynomiální funkce} budeme mínit objekt z
 \myref{definice}{def:polynomialni-funkce}.
\end{remark}

Co vlastně znamená \emph{aproximovat} funkci? Funkci $\exp$ můžeme například na
intervalu $[0,1]$ aproximovat číslem $-69$, ale intuice čtenářům, doufáme,
napovídá, že toto není \uv{dobrá} aproximace. Jistě nemůžeme obecně doufat v
aproximaci funkce polynomem na celé její doméně; smysluplným však zdá sebe býti
snažit se aproximovat na okolí zvoleného bodu.

Úspěšnost polynomiální aproximace má dobrý smysl měřit rovněž polynomem. Totiž,
z výpočetních důvodů často potřebujeme omezit stupeň (nejvyšší mocninu)
aproximujícího polynomu. Přejeme si, aby chyba aproximace polynomem stupně $n$
na okolí daného bodu klesala (při blížení se k~tomuto bodu) aspoň tak rychle,
jak nejrychleji může polynom stupně $n$ na okolí nějakého bodu k~$0$ klesat. Je
patrné, že nejrychleji ze všech polynomů stupně $n$ klesá na okolí bodu $a$ k
nule polynom $(x-a)^{n}$, neb má v $a$ $n$-násobný kořen. Ukážeme, že ve
skutečnosti můžeme požadovat, aby chyba aproximace na okolí $a$ klesala k $0$
ještě rychleji.

\begin{definition}{Aproximace stupně $n$}{aproximace-stupne-n}
 Ať $f:M \to \R$ je reálná funkce, $a \in M$ a $n \in \N$. Řekneme, že polynom
 $P$ je \emph{aproximací $f$ na okolí $a$ stupně $n$}, když
 \[
  \lim_{x \to a} \frac{f(x) - P(x)}{(x-a)^{n}} = 0.
 \]
 Vyjádřeno slovy: $P$ je aproximací $f$ na okolí $a$ stupně $n$, když chyba
 aproximace na okolí $a$ klesá k $0$ rychleji, než $(x-a)^{n}$.
\end{definition}

Pojďme si nyní rozmyslet, jak aproximace $f$ hledat. Začněme nejjednodušším
případem -- lineární aproximací (tj. aproximací stupně $1$) polynomem rovněž
stupně nejvýše $1$, tedy \uv{přímkou}. Položme tedy $P(x) \coloneqq \psi x +
\omega$ a počítejme
\[
 \lim_{x \to a} \frac{f(x) - P(x)}{x - a} = \lim_{x \to a} \frac{f(x) - \psi x -
 \omega}{x - a} = 0.
\]
Poslední rovnost bystrým čtenářům připomene \hyperref[def:derivace]{definici
derivace}. Vskutku, přepokládáme-li, že existuje konečná $f'(a)$, pak můžeme
poslední limitu upravit do tvaru
\[
 \lim_{x \to a} \frac{f(x) - \psi x - \omega}{x - a} = \lim_{x \to a} \frac{f(x)
 - f(a)}{x-a} - \lim_{x \to a} \frac{\psi x + \omega - f(a)}{x-a} = f'(a) -
 \lim_{x \to a} \frac{\psi x + \omega - f(a)}{x - a}.
\]
Náš úkol je tímto výrazně zjednodušen. Potřebujeme, aby se poslední limita
rovnala konstantě $f'(a)$. Toho lze docílit více způsoby; ten nejvíce přímočarý
je snad zařídit, aby se čitatel zlomku rovnal $f'(a)(x-a)$, neboť zřejmě
\[
 \lim_{x \to a} \frac{f'(a)(x-a)}{x-a} = f'(a).
\]
Odtud plyne rovnost
\[
 \psi x + \omega - f(a) = f'(a)(x-a),
\]
ze které již snadno
\begin{align*}
 \psi &= f'(a),\\
 \omega &= f(a) - a \cdot f'(a),
\end{align*}
čili
\[
 P(x) = \psi x + \omega = f'(a)(x - a) + f(a)
\]
je lineární aproximací funkce $f$ na okolí $a$. Funkci $P(x)$ se obvykle
přezdívá \emph{tečna ke grafu} funkce $f$ v bodě $a$, neboť je to přímka, která
prochází bodem $(a,f(a))$ a na okolí $a$ roste stejně rychle jako $f$.

\begin{definition}{Derivace vyšších řádů}{derivace-vyssich-radu}
 Ať $f:M \to \R$ je reálná funkce. Induktivně definujeme \emph{$n$-tou derivaci
 funkce $f$ v bodě $a$} předpisem
 \[
  f^{(n)}(a) \coloneqq \lim_{h \to 0} \frac{f^{(n-1)}(a + h) - f^{(n -
  1)}(a)}{h} = \lim_{x \to a} \frac{f^{(n-1)}(x) - f^{(n-1)}(a)}{x-a},
 \]
 kde $f^{(0)} \coloneqq f$.
\end{definition}

\begin{remark}{Značení derivací}{znaceni-derivaci}
 V této kapitole budeme vždy $n$-tou derivaci (vizte
 \myref{definici}{def:derivace-vyssich-radu}) funkce $f$ značit symbolem
 $f^{(n)}$, a to i tehdy, když je tato derivace první. Místo $f'$ tedy dočasně 
 píšeme $f^{(1)}$.
\end{remark}

Podobným postupem je možné hledat aproximace vyšších stupňů. Hledáme-li polynom
$Q(x)$ stupně nejvýše $2$ splňující
\[
 \lim_{x \to a} \frac{f(x) - Q(x)}{(x-a)^2},
\]
upravíme nejprve tuto limitu na
\[
 \lim_{x \to a} \frac{\frac{f(x) - Q(x)}{x-a}}{x-a}.
\]
Již totiž víme, že $P(x) = f'(a)(x-a) + f(a)$ je lineární aproximací funkce $f$
na okolí $a$. Budeme tedy směle předpokládat, že $Q(x) = P(x) + R(x)$ a
spočteme, čemu se rovná polynom $R(x)$. Počítáme
\[
 \lim_{x \to a} \frac{\frac{f(x) - Q(x)}{x-a}}{x-a} = \lim_{x \to a} \frac{f(x)
 - P(x)}{(x-a)^2} - \lim_{x \to a} \frac{R(x)}{(x-a)^2}.
\]
Užitím \hyperref[thm:lhospitalovo-pravidlo]{l'Hospitalova pravidla} spočteme
\[
 \lim_{x \to a} \frac{f(x) - P(x)}{(x-a)^2} = \lim_{x \to a} \frac{f(x) - f(a) -
 f^{(1)}(a)(x-a)}{(x-a)^2} = \lim_{x \to a} \frac{f^{(1)}(x) -
f^{(1)}(a)}{2(x-a)} = \frac{f^{(2)}(a)}{2}.
\]
Chceme tudíž, aby platilo
\[
 \lim_{x \to a} \frac{R(x)}{(x-a)^2} = \frac{f^{(2)}(a)}{2},
\]
z čehož plyne přirozená volba
\[
 R(x) \coloneqq \frac{f^{(2)}(a)}{2}(x-a)^2.
\]

Iterováním tohoto postupu se dostaneme k tzv. \emph{Taylorovu polynomu}.

\input{real-functions/taylor/definition}
\input{real-functions/taylor/remainders}
